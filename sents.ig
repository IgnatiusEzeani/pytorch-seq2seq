Akụkọ ndị ga-amasị gị:
Joseph Achuzie, Dike Biafra alala
Dapchi: Gọọmenti emeribeghị Boko Haram - Massob
Tottenham na-ele anya iburu iko FA na mmeri Rochadale
Son Heung-min, Fernando Llorente na Kyle Walter-Peters nke Tottenham bụ ndị mmechiri ọnụ Rochadale n'asọmpị ụnyaahụ.
Son Heung-min onye Tottenham na ndị otu ya na-nwe anụrị mgbe o nyere goolu n'asọmpị iko FA.
Tottenham emerila n'asọmpị iko FA ugboro asatọ
N'egwuregwu, ndị otu Tottenham gbara ndị Rochadale ọkpụ goolu isii asatara otu n'asọmpi FA.
Mmeri a pụtara na Tottenham na otu Swansea ga-asọ mpi Quarter Final n'iko FA a ga-agba n'ụbọchị 17 nke ọnwa Maachị.
Son Heung-min nyere goolu nke mbụ na nke ise. Fernando Llorente nyere goolu atọ n'ime nkeji iri na abụọ n'okara nke abụọ, ebe Kyle Walter-Peters nyere goolu nke isi.
Son Heung-min kwụsị bọọlụ otu Rochadale
Gịnị ga-eme n'ihu?
Tottenham ga-aga ọgbọ egwuregwu Wembley n'ụbọchị atọ nke ọnwa Maachị. Ha na Huddersfield ga-asọ mpi n'iko Premier League, tupu ha na Juventus ga-asọmpị nke ha n'iko Champions League n'ụbọchị asaa n'ọnwa Maachị.
Otu egwuregwu Rochdale nwere asọmpị 16 ịzọpụta onwe ha tụpụ ha baa relegation na league otu.
Asompị ha nke mbụ ga-abụ ha na Plymouth n'ụbọchị atọ n'ọnwa Maachị.
Akụkọ ndị ga-amasị gị:
Guardiola ebuliela iko ya nke mbụ n'England
Champions League: Neymar arọjiela ụkwụ
Onyeisi ndị uweojii: Mepe ọdọ ehi tupu ị machie ịchịgharị ha
Onyeisi ndị uweojii agwala ndị Gọvanọ ka bụrụ ụzọ mepe ebe a na-azụ ehi tupu ha machie ịchịgharị ehi n'steeti ha.
Ibrahim Idris
Onyeisi ndị uweojii bụ Ibrahim Idris ekwuola ka steeti bụrụ ụzo wapụta ala ebemaka ọzụzụ ehi tupu ha amachie ịchigharị ehi
Onyeisi ndị uweojii kwuru nke a ụnyaahụ na kaduna na nzukọ ndị nchekwa obodo metụtara sịrị na ọ ga-enye aka igbara nsogbu na  adapụta n'etiti ndị ọrụ ugbo na ndị na-achị ehi.
Ọ gara n'ihu kwuo na nsogbu dapụtara na Benue bụ maka na gọọmenti steeti ahụ ehibeghị ọdọ ehi tupu ha machie ịchịgharị ehi
Na nzukọ ahụ nke isi okwu ya bụ, "Nkwalite obodo: Nsogbu nchekwa na mkpa ọ dị ịchọta ụzọ zuru oke ịkwụsị ya,"nsogbu dị n'etiti ndị ọrụ ugbo na ndị na-achị ehi ebidoghị n'oge ọchịchị onyeisiala bụ Muhammdu Buhari.
Idris kwuru sị:"N'uche m, iji belata ọgbaaghara dị n'etiti ndị ọrụ ugbo na ndị na-achị ehi, gọọmenti steeti ga-agba mbọ wuo ebe ọzụzụ ehi na steeti ha tupu ha eme iwu ikwụsị ịchịgharị ehi.
Akụkọ ndị ga-amasị gị:
Ngwa ahịa agbaala ọkụ n'Alaba International
Maka Achuzia, anyị ga-ahụ na Biafra mezuru'
N' Imo steeti, ogige ụmụanụmanụ nwere ọtụtụ anụ ọhịa
Ogige ụmụ anụmanụ dị n'Imo steeti nwere ụmụ anụ ọhịa dị icheiche.
Ụmụanụmanụ dị icheiche nọ n'ogige ha dị n' Imo steeti.
E wukwara ụmụanụmanụ ndị a ụlọ ziri ezi ka ha wee bie ọfụma.
Timothy nwa George Weah ebidola ịsompi na PSG
Timothy Weah agaala PSG ebe nna ya George Weah bụ ezigbo onye egwu ama ọfụma site na 1992 ruo 1995.
Timothy Weah
Timothy Weah ọ ga-emenwu ọfụma ka nna ya dịka ndị mmadụ si eche?
Nwa onyeisiala Liberia bụ George Weah a na-akpọ Timothy Weah ebidola ịgba bọọlụ n'otu egwuruegwu PSG, ebe nna ya gbaburu bọọlụ na mbụ.
Timothy pụtara n'ọgbọ ụnyahụ ka PSG na Troyes sọọrọ mpi.
Ka Neymar na Kylian Mbappe anọghị n'ọgbọ maka ahụ ha merụrụ, Angel di Maria na Christopher Nkunku bụ ndị nyere goolu PSG ji nwete mmeri n'asọmpi a.
Neymar na Mbappe n'anọghị ya so nye Weah ohere ịgba n'asọmpi a.
George Weah nyere goolu 55 oge ọgbara bọọlụ na PSG
Nna Timothy bụ George Weah gbaara ndị PSG bọọlụ tupu n'afọ 23 gara aga, tupu ọ gawa AC Milan.
PSG nwere asọmpi 10 n'ihu, n'ime nke ha kwesịrị inweta ọnụọgụgụ 17 ma ọ bụrụ na ha ga-ebuli iko 'French League' nke afọ a.
Ha na Real Madrid ga-ezukọ na Tusde ịgba agba Champions League nke abụọ ha. N'agba nke mbụ, Real Madrid ji 3-1 merie ha.
Onye egwu ha bụ Neymar agaghị asọmpi ọzọ n'ime 'season' a maka ahụ ọ merụrụ.
Akụkọ ndị ga-amasị gị:
Gọọmenti Naịjirịa ezipụla ụgbọelu ịchọ ụmụ Dapchi
Otu nwoke egbuola ụmụaka ya n'Awada
Egwu ndị Fulani na-achị ehi ejidela ọtụtụ
Charly Boy ekwuola na ọ chọrọ ndị ntoroọbịa pụrụiche maka ịchị Naịjiria
Charles Oputa bụ onye ejiri 'Charly Boy' mara kwuputara iwe ya gbasara usoro ọchịchị Gọọmenti Naịjirịa.
Onye ama ama dịka Eze ndị ntoroọbịa na Naịjirịa bụ Charly Boy kwuru na obi adịghị ya mma maka ọnọdụ Naịjirịa.
Mgbe ndị BBC Igbo gbara ya ajụjụọnụ, ọ jụrụ "Gịnị mere o jiri bụrụ ndị ọjọọ na-achị Naịjirịa?".
Charly Boy kwuru na ọ na-achọ ndị ntoroọbịa pụrụiche ọ ga-akwado maka ị were oche ọchịchị Naịjirịa.
"Obi na-agbawa m kamgbe afọ iri atọ na ise gara aga na nzọpụta Naịjirịa ga-abụ maka ndị ntoroọbịa pụrụiche, " dịka Charly Boy kwuru. 
Oscars 2018: Kobe Bryant so na ndị nwere ihe nrite
Onye ọgba basket bọọlụ Amerịka bụ Kobe Bryant e sorola na ndị ritelu ugo na ntuliugo nke ihe onyonyo a.
Kobe Bryant, onye egwuregwu bọọlụ Amerika a ma ama
Mmeri pụrụiche- Kobe Bryant emeriela.
N' ihe ịtụnanya mere ka Kobe Bryant bụ onye a ma ama ka ọgbaa basketbọọlụ n' Amerịka atụrụla ugo na ntuliugo nke ihe onyonyo a na-akpọ Oscars.
O ritere ihe a maka ihe onyonyo nke eserese nwa-oge.
Lee ndị ọzọ nwere nrite na Oscars e mere n' ọnụ ụtụtụ a.
Ndị mmeri:
The Shape of Water nwere nrite nke 'Best picture. ' 
Frances McDormand ritere nke a na-akpọ 'Best actress' maka Three Billboards Outside Ebbing, Missouri
Onye ritere nke a na-akpọ 'Best actor' bụ Gary Oldman maka Darkest Hour
Guillermo Del Toro ritere nke a na-akpọ 'Best director' maka The Shape of Water
Get Out nke Jordan Peele mere ritere 'Best original screenplay'
Oscars 2018: ihe ndị nkiri yi pụta n' ọgbọ
Abalị ihe nrite akacha ekwu maka ya na Hollywood emela
Lekwa foto ihe ndị mmadụ yi pụta na 'red carpet'
Danai Gurira mere ihe nkiri Black Panther na Walking Dead gosiri ihe eserese n' akụkụ isi ya
Ihe nrite Academy Awards nke ama ama dịka Oscars nke ugboro 90 mere n' abalị ebe ndị mmadụ gosiri ekike ha.
Lekwa ihe ndị na-eme ihe nkiri yi bịa emume a.
Daniel Kaluuya
Daniel Kaluuya bụ onye Britain so mee ihe nkiri Get Out so ná ndị a kpọrọ aha inweta ihe nrite Oscars
Lupita Nyong'o
Lupita Nyong'o nwetara Oscars n' afọ 2012 maka ihe nkiri o mere nke a kpọrọ 12 Years a Slave
Jennifer Lawrence
Uwe Jennifer Lawrence bụ onye mere ihe nkiri Hunger Games yiri akpụrụakpụ Oscar na-acha ọlaọcha
Andara Day
Andara Day bụ onye Amerịka na-agụ ma dee egwu, dina ala na red carpet, sị ndị mmadụ bịa lere uwe ya
Oscars 2018: Ka o si gaa
Black Panther na-ewu ọfụma
E gosiri Afrịka n' emume mbido 'Black Panther'
Black Panther: Kedụ ụma ị bụ na ihe nkiri a?
Tom Holland
Tom Holland mere ihe nkiri Spider Man yi ezigbo uwe bịa kpọpụta aha onye nwetara ihe nrite n' emume a
Chadwick Boseman
Chadwick Boseman bụ eze T'challa nke obodo Wakanda n' ihe nkiri Black Panther yi uwe Givenchy kwara bịa Oscars
Ashley Judd
Ashley Judd nke tinyere ọnụ n' ime okwu Time's Up yi uwe na-acha odoodo pụta na red carpet
Adam Rippon
Adam Rippon n' eme egwuregwu olimpiks bekee kpọrọ figure skating mere ka ndị mmadụ kpụrụ ya n' ọnụ ka o yi uwe nwere ihe e ji eke ajị mere ka ọ dị ka o si n' ime ihe nkiri Fifty Shades Of Grey rịpụta
Salman Hayek
Halman Sayek yi uwe na-acha odoodo pụta
Darrell Britt-Gibson
Ndị ose foto serela na-aga ka Darrell Britt-Gibson mere ihe nkiri Three Billboards maliri elu na red carpet
Whoopi Goldberg
Uwe Whoopi Goldberg yi n' ahụ dị ka dragon eserese n' ahụ ya
Patrick Stewart
Sir Patrick Stewart mere ihe nkiri X-men yi ntụtụ edere Time's Up n' uwe ya ka o nyere ndị ose foto nsusu
Sally Hawkins
Sally Hawkins, onye Britain so na ndị a kpọrọ aha inweta ihe nrite maka ihe nkiri The Shape of Water o mere chịsara ndị ose foto ọchị
Saoirse Roman
Saoirse Roman mere ihe nkiri Lady Bird yi uwe pink pụta na red carpet Oscars ka afọ 10 gachara oge mpụta mbụ ya n' afọ 2008 oge ọ ka bụ nwata dị afọ 13
Meryl Streep
A kpọọla Meryl Streep aha maka inweta ihe nrite Oscars ugboro 21 kamgbe o bidoro ime ihe nkiri
Margot Robbie
Margot Robbie mere ihe nkiri Tonya mara mma n' ihe o yi pụta red carpet
Tiffany Haddish
Tiffany Haddish kere ezigbote ekike ndị Afrịka nke e ji mara ụmụnwaanyị Eritrea na Ethiopia
Foto niile a nwere ihe bekee kpọrọ copyright.
Ihe mba Afrịka ndị ọzọ ji kara Naịjirịa mma n' ihe nkiri
A bịa n' ihe nturugo kachasị ada ụda n' ụwa ihe nkiri a kpọrọ Oscars, ndị mpaghara Afrịka na-egosi Naijiria narị.
Akpụrụakpụ ihe nrite Oscars
2018 a mere ya afọ 90 a na-eme nturugo Oscars na Hollywood
Ka e mechara Oscars nke bụ emume nturugo kachasị ada ụda n'ụwa ihe nkiri nke 2018, BBC Igbo nyochara ma hụ na mba Afrịka ndị ọzọ ka Naijiria mma n' ihe gbasara ihe nkiri.
Oscars 2018: N' etiti Afrịka na Naijiria
BBC chọpụtara na n' agbanyeghi na ụfọdụ ndị na-emepụta ihe nkiri na Naijiria na-etinye ụfọdụ ndị Hollywood n' ihe nkiri ha, o mebeghi ka ha soro na ndị a na-akpọ aha inweta nturugo ọbụla na Hollywood.
Nollywood bụ ndị na-emepụta ihe nkiri na Naijiria na mpaghara Afrịka ndị ọzọ so na ndị a na-anụ aha ya, ndị mba Afrịka ndị ọzọ egosila ha nkarị.
Lupita Nyong'o bụ nwa afọ Kenya bi n' Amerịka nwetara ihe nrite 'nwaanyị kacha akwado ihe nkiri' n' afọ 2013
N' afọ ole na ole gara aga, a na-ahụ Naijiria dị ka 'dike'  n' ihe nkiri n' Afrịka, mana ugbua ọ dị ka ndị ọzọ agaferela ha.
Ebe Nollywood n' onwe ha bụ ndị nọ n' ọkwa abụọ n' ụwa ihe nkiri na-emepụta ihe nkiri karịrị 1000 n' ime otu afọ, Hollywood na-emepụta ihe na-erughị nke ahụ mana ọ kwusịghị ha ịbụ ndị ụwa niile na-ele anya na ha kacha emepụta ihe nkiri kacha mma.
Mana a bịa n' ime Afrịka, mba Kenya na Saụt Afrịka na-egosi Naijiria nkarị ebe ọ gbasara ihe nrite na nturugo Oscars.
Isi n' isi in Saụt Afrịka
Ihe na-akpa m bụ nchekwa na akụnaụba obodo
Etu ndị Sinetọ si agbari ego Naijiria
Lee onye aka ya dị n'ohi ọfọ ndị sineti
Ntorobịa Naịjirịa amaala Buhari aka maka ịkpọ ha 'ndị umengwụ'
Ndị ntorobia Naijirịa ekwenyeghị n'ihe Buhari kwuru na CHOGM na ha dị umengwụ.
Muhammadu Buhari
Ndị Naịjirịa na-ekwu na onyeisiala Muhammadu Buhari na-awụ ha n'ala na mba ofesi oge ụfọdụ
Ndị mmadụ ka na-etinye ọnụ n'okwu gbasara 'umengwụ' onyeisiala Naịjirịa kpọrọ ndị ntorobịa.
Ka Buhari gara London maka nzukọ ndị ọchịchị mba ndị nọ n'okpuru Commonwealth nke a kpọrọ CHOGM, o kwuru na ndị ntorobịa Naịjirịa dị umengwụ.
Okwu a o kwuru atọghị ọtụtụ ndị Naịjirịa ọchị, nke kpatara ha jiri gosi iwe ha n'elu sosha midia.
Okwu atọ Buhari ji 'wụọ Naịjirịa n'ala'
Iwe okwu Buhari na-ewe ndị ntorobịa
Onyeisiala agaghị akọli ụmụ Naịjirịa ọnụ
Onye na-ekwuchitere ọnụ Buhari bụ Femi Adesina, kwuru na ndị Naịjirịa ghọtaghiere ihe o kwuru.
Ihe Adesina kwuru akwụsịghị ndị mmadụ ikwu ihe dị ha n'obi.
#LazyNigerianYouths na-ewu
Ọtụtụ n'ime ha gara n'ihu bido igosipụta ọrụ aka ha, ma na-ekwu na ha abụghị ndị umengwụ n'agbanyeghị na ala Naịjirịa adịchaghị mma.
Otu onye ọcha tinyere ọnụ ya n'okwu a.
Ụfọdụ kwuru etu ha si jiri aka ha zụọ onwe ha n'ụlọakwụkwọ site na mbọ ha na-agba.
Ụfọdụ kwuru na ha agaghị ebinyere Buhari aka n'afọ 2019
Otu onye ji okwu njakịrị gosi onye nwere ọrụsị ka na-eji ya arụ ọrụ
Onye ga-abụ onyeisi ọhụrụ na commonwealth?
Ndị isi Commonwealth na-ezukọ ka ha wee chọpụta ma nwaeze Wales a ga-anọchite anya nne ya dika onyeisi ngalaba ahụ.
Ezenwaanyị Elizabeth
Ezenwaanyị mba England chọrọ ka nwa ya nwoke Charles nọchie ya n'ọkwa
Ndị isi Commonwealth na-ezukọ ka ha kparịta ụka ị chọputa ma nwaeze Wales a ga-anọchite anaya nne ya dịka onyeisi ga-chi ngalaba jikọtara obodo 53.
Ụbọchị Tọsde ka Ezenwaanyị Briten kpebiri na nwa ya Charles ga-achị otu akpọrọ CHOGM na Buckingham Palace.
Ọ si na ọ bụ mmasị ya ka nwa ya Charles chịa CHOGM otu ụbọchị.
Mana ya bụ ọkwa abụghị ihe Ezenwaanyị na-ekenye nwa ya maọbụrụ godu na ọ nwụọ.
A na-tụ anya na ndị isi oche Commonwealth ga-ekpebi maka onye ga-achị ha ma ha zukọ na Windsor Castle mana enwebeghị ihe gosiri na a ga-ekwupụta ya bụ ihe na nzukọ ahụ.
Ọ bụ na-enweghị onye ọzọ nwereike ichi commonwealth?
Onye ntaakụkọ BBC bụ James Landale sị na atụọla arọ ka ọkwa ahụ na-agagharị n'etiti ndị isi obodo nọ na Commonwealth.
Mana, Onyeisiala Saut Africa Cyril Ramaphosa egbubirila ije ya na nzukọ a na-eme na London ka owere mara ihe kpatara mwakpo a na-eme n'obodo ya.
Mwakpo a na-eme n'ugwu Saụt Afrịka ebe ndị ngagharị iwe na-asị ka-enye ha ọrụ, ụlọ obibi na nkwụsị mmerụaka.
Kedu ihe bụ ọrụ onyeisi Commonwealth?
Ọkwa nke Ezenwaanyị Briten nọ na ya dị oke mkpa.
Ngalaba a na-achịkọta mba iri ise na atọ iji wee hụ na ihe njirimara Commonwealth bụ ihe bịara na mmezu.
Nke a gụnyere ijikọta mba ndị a site n'azụmaahịa na mmekọrịta mba ụwa niile.
Akụkọ ga-amasị gị:
Chimamanda sị na onwere onye wakporo ya
Onyeisiala agaghị akọli ụmụ Naịjirịa ọnụ
Ntorobịa Naịjirịa amaala Buhari aka
Onyeisi otu ndị a na-eme njem nleta na mba niile nọ na otu ahụ, iji mee nkwekọrịta ahụ guzosie ike.
O bụ ndị isi otu a na-eme mkpebi onye ga-abụ onyeisi ha gbagburugburu.
Praịm Mịnịsta bụ Theresa May na Praịm Mịnịsta mba Canada bụ Justin Trudeau akwadola ọkparaeze Charles ị bụ onyeisi.
Gịnị bụ CHOGM?
CHOGM bụ Commonwealth Heads of Government Meeting n'asụsụ bekee.
Ọ bụ ọgbakọ ndị ndu mba ndị so n'otu commonwealth, nke a na-eme kwa afọ abụọ.
Ndị na-eme ya bụ ndị isiala na ndị Praịm Mịnịsta mba dị iri ise na atọ na ndị ezinaụlọ ha, ndị na-ekwuru ha okwu na ndị ntaakụkọ.
Ọgbakọ nke afọ mere na Lọndọn, ebe nke gara aga n'afọ 2015 bụ na Valletta dị na Malta.
Ego a na-atụ n'Imo agaghị aba akpa anyị - Okwuchite ọnụ Rochas
Gọọmentị Imo steetị na-ekwu na atụmatụ ụtụ a esịghị ha n'aka, mana ha ga-eji naira nde iri akwado ya.
Rochas Okorocha na eze ndị Ogoni, King Godwin Gininwa
Agba ọchịchị Rochas Okorocha ga-agwụcha n'afọ 2019
Ka akụkọ na-akọwa na gọọmentị Imo steeti agwala ndị okenye niile tozuru ị rụ-ọrụ ha kwụọ naira puku atọ pụtara, gọọmentị Imo na-akọwa na ọ gbụghị ha ka ego a dị mkpa.
Ebere Iwuji bụ onye na-ekwuchite ọnụ gọvanọ n'ihe gbasara mgbasa ozi gwara BBC Igbo n'ekwentị na ụgwọ a bụ ụgwọ a ga-akwụ nanị otu mgbe.
O kwukwara na a ga-eji ego kwado ọrụ dị icheiche obodo ndị nọ n'ime Imo steeti ji aka ha na-eme.
Agbanyeghị na akụkọ na-ekwu na ọ nde naira isii ka eyiri otu obodo, Nzewuji sịrị na enweghị aha ego ọbụla akpọrọ, makana ọ ndị bi na imi obodo ugbua kwesịrị ịtụ ụtụ a.
Nzewuji si "Ego a gaghị abanye n'akpa gọọmentị Imo steeti, ọ bụ ngalaba obodo dị icheiche akporọ Community Government Council (CGC) nwe ya".
Nzewuji gara n'ihu kwuo na gọọmentị Imo steetị ga-eji nde naira iri wee kwado obodo ọbula tụrụ ego a, ka ha na-ele anya na a ga-eje ya hiba ụlọọrụ mepụta ihe na ihe ndị ọzọ obodo chọrọ.
A nam eche na onye ọbụla chọrọ ọganiru ga-achọ ikwado ya, okachasị ebe ha na-etinye aka n'mbu na ọrụ mmepe obodo, Nzewuji kwuru.
Nzewuji gakwara n'ihu kọwa na onweghị eze obodo ọbụla anapụrụ ọgwọ onwa maka ihe a.
Gee nkọwa ya n'uju ebe a:
Akụkọ ndị ọzọ ga-amasi gị:
Ihe mere ndị Naịjịria ji enye otu ụzọ n'ụzọ iri
Onyeisiala agaghị akọli ụmụ Naịjirịa ọnụ
Akụkọ kachasi n'abalị a: Buhari bụ nna Naijiria
Kedụ otu pati ndị ga-ekpoko iwepụ APC?
Ntuliaka 2019 naha asara ọkụ dịka ụfọdụ pati na-ejikọ na-achọ iwepu APC n'ọchịchị n'afọ 2019.
Olusegun Obasanjo
Olusegun Obasanjo kwusiri ọchịchị n'afọ 1999
Ọtụtụ ndị otụ pati nọ n'ọkwa ọchịchị akpọrọ APC nakwa ndị ọnụ na-eru n'okwu na Naịjirịa na-agba mbọ ịwepụ ọchịchị n'aka pati Buhari  na 2019.
Akụkọ na-ekwu na ọtụtụ pati nwereike imalite ijikọ n'izuka na-abia iji wee kwusi mgbagọ ọbụla na ntuliaka na-abia nu.
Ndị gunyere na njikọta pati a bụ pati ndị a: 'Peoples Democratic Party(PDP), ụfọdụ ndị isi na All progressives Congress (APC), Social Democratic Pati,' ndị obere pati ndi ọzọ ruru iri abuọ na atọ
nakwa 'Coalition for Nigeria Movement (CNM) nke onye bubu onyeisiala Naịjirịa bụ Olusegun Obasanjo .
A malitela otu njikọ nke Obasanjo
Ntuliaka 2019: Keyamo bụ onye nkwuchiteọnụ Buhari
Buhari: Aga m azọ ọchịchị 2019
APC were ọchịchị n'afọ 2015
Ndị bubu onyeisiala na Naịjirịa, ndị isi agha lagoro ezumike nka gunyere onye agha T.Y Danjuma na-akwado mkpokoba a.
N'ọnụ otu onye welitere isi na ya bụ mkpoko, "nke a agaghị adị ka mgbanwo mụtara pati APC.
Anyị anaghị ezigara ụlọọrụ INEC aha mgbanwe.
Pati ọhụrụ a ga-enye onye ọ bụla ohere ikwuputa obi ya."
Ndị nọ n'ụlọomeiwu na ndị govano ruru iri na itoolu na-akwadoka ya bụ mkpokoba.
PDP chịrị Naịjirịọ́ afọ iri na isii tupu APC anara ha ọchịchị
N'aka nke ọzọ, pati PDP ka a na-atule ma ha ga-agbanwe aha pati ha.
Onyeisi pati ahụ bu Uche Secondus kwuru na ya na ndị otu ya ka na-atule ya bụ echic
Mana ndị mmadụ na-ekwu na kama igbanwe aha, pati PDP weputa ụzọ dimma dị iche iche ha ga-esi dozie ala Naịjirịa ma wepu APC n'ọchịchị.
Akụkọ ndị ga-amasị gị:
Ihe eji atụ ụtụ naira 3000 n'Imo
Ndị na-anata ọgwụgwọ ejichiela ndị ọrụ ahụike
Ntorobịa Naịjirịa amaala Buhari aka
Mmọnwụ wakporo ụlọụka Fada 'Ebube mụọnsọ'
Ndị na-eti mmọnwụ wakporo ọgbakọ ndị ụka Katolik n'Uke Anambara steeti merụọ ọtụtụ ahụ ma mebie ụgbọala iri atọ.
Ndị ntorobịa na-agba mmọnwụ
Ịgba mmọnwụ bụ emume omenala e jiri mara Ndigbo
Ndị mmọnwụ na-eme emume, 'Ụzọ Iyi' n'Uke dị n'ọkpuru ọchịchị Idemili Nọt n'Anambara steeti wakporo ọgbakọ ekpere ndị ụka Katolik ma mebie ihe karịrị ụgbọala iri atọ, merụọ ọtụtụ ndị mmadụ ahụ, ebe e chere n'otu onye ha mara mma nwuru n'ụbọchị Satọde.
Onyeisi nchụaja ọgbakọ ụlọụka ahụ bụ Fada Emmanuel Obimma, nke a ma ama dị ka 'Ebube Mmụọnsọ' na ndị ụkọchụkwụ ndị ọzọ, na ndị ụmụnwaanyị e chiri echichi bịara ebe ahụ gbalahụrụ ndị ntorobịa ahụ wakporo ndị gara ikpere Chineke n'ụka ncheabalị ha mere n'abali Fraide banye n'isi ụtụtụ Satode.
Onye nnyemaka ụkọchụkwụ bụ Francis Okoye gwara onye ntaakụkọ BBC n'ekwentị na ndị mmọnwụ wakporo ebe ọgbakọ ụka abalị ahụ n'ihe dịka elekere asatọ nke abalị merụọ ọtụtụ mmadụ ahụ ma mebie ihe karịrị ụgbọala iri atọ.
Aguleri na Igboukwu abụghị mbido Ndigbo
Otu nwoke egbuola ụmụaka ya n'Awada
Mgbe ihe mechazịrị, anyị gụkọrọ ụgbọala ha mebirị gụta ịrị atọ.
Ha merụrụ ọtụtụ ndị mmadụ ahụ.	 	 
O nwere ọtụ onye ha sụrụ mma e bugara ụlọ ọgwụ.	 	 
Anyị amabeghị ma ọdị ndụ ma ọ nwụrụ anwụ.
O were anya na ndị ntorobịa Uke mere ihe a kwadoro akwado imekpa ndị ụka ahụ n'ihi na, a na-eme 'Uzọ iyi', mmọnwụ na-agbadebe ma ọ kụọ elekere isii nke mgbede mana ndị mmọnwụ a wakpọrọ ebe a na-eme ụka abalị ka ọ kụchara elekere asatọ nke abalị.	 	 
Ha bidoro na-eti ndị ji ụgbọala ebute ndị mmadụ bịara ụka ihe, na-anara ha ego ha nakwa ekwentị ha.
Mmọnwụ mebiri ọtụtụ ụgbọla n'ọgbakọ ahụ
Ndị ọrụ nche anyị nwara ike ha ịkwụsị ha imebi ihe mana mgbe anyị hụrụ na ihe na-eme akarịala, anyị kpọrọ ndị uweojii.	 	 
Ha bịara nwụchie ụfọdụ n'ime ha.
Ndị uweojii Anambra steeti kwuru n'ezie na mmọnwụ wakporo ndịụka n'Uke mana ha kwuru na onweghị onye nwụrụ.
Ọnụ na-ekwuchitere ndị uweojii na steeti ahụ bụ Nkirụ Nwode gwara BBC na "Anyi nwụchịrị mmọnwụ atọ, anyị na-enyocha ihe mere ebe ahụ."
Akụkọ kwuru na nke a abụghị mbụ ndị ntorobịa obodo ahụ na-emekpa ndị na-aga ọgbakọ a pụrụiche ndị ụka Katolik na-eme kwa abalị Fraide nke na-adọta ihe karịrị pụkụ iri abụọ kwa izuụka.
Ndị nọ ebe ihe meere kwuru na ndị ntorobịa obodo ahụ na-esogbu ndị ọkwọụgbọala na ndịụka na-anapụ ha ego ma na-etikwa ụfọdụ ihe.
Na nsonso, ha tiri onye ọrụ Fada Obimma ihe nke mere ụkọchụkwụ ahụ ji kpesara ndịuweojii ndị nwụchịrị ndị ntorobịa ahụ ma ahapụrụ ha oge eze obodo na ndị okenye obodo gboro ọgụ.
E boro ebubọ na ndị ntorobịa na- emekpa ndị ọkwọụgbala na-akwọga ndị mmadụ ụka ahụ kwa mgbe
Akụkọ ndị ga-amasị gị:
Ụmụaka ruru puku 88 nwere ike ịnwụ n'oke agụụ
Benue: Ndị ọchịehị egbuola mmadụ 20
Kedụ otu pati ndị ga-ekpoko iwepụ APC?
Ezeife: Ndigbo ga-ajụ Buhari ọzọ
Ezeife na ụfọdụ ndị ọnụ na-eru n'okw ekwụola na ịgwa Igbo kwado Buhari ka ha nweta ọkwa na 2023 bụ okwu aghụghọ.
Chukwuemeka Ezeife na okenye ndị Igbo ụfọdụ
Chukwuemeka Ezeife,onye Igbo-Ukwu bụbu gọvanọ na Anambara Steeti bụ otu onye na-ekwuchitere Ndigbo na Niajiria
Ndị nwere agba n'ala Igbo ekwuola na ụmụafọ ịgbo ga-ajụ nkwado onyeisiala Buhari na ntulika nke 2019 dịka ha mere n'afọ 2015.
Ha dọrọ Ndigbo aka na ntị ka ha mata na ngwa na ọ bụrụ na ha kwado onyeisiala Buhari ka ọ banye n'ọchịcihị ọzọ n'afọ 2019 na ọkwa onyeisiala ga-erute Igbo aka bụ nkwa a na-ekwe nwaanyị n'elu akwa, nihi na ọ bụ okwu aghụghọ.
Na nsọnsọ, otụtụ ndị otu APC gụnyere, Minista na ahụmaka njem bụ Rotimi Amaechi, onye odeakwụkwọ nke gọọmenti etiti bụ Boss Mustafa na kwa onyeisi ndị ụlọọrụ Voice of Nigeria nbụ Ọsita Okechukwu gwara Ndị Igbo ka ha tụnyere Buhari na'afọ 2019, ka oke were rute ha na 2023.
Nye Ndigbo onyeisiala 2019 - Balarabe Musa
A na-emegbu Ndigbo ka ndị emeriri n'agha'
Mana ụfọdụ ndị nwere ọnụ n'igbo kwụrụ na okwu ahụ bụ okwụ aghụghọ iji nweta votu Ndigbo, kwụkwọ na ndị dịka Buhari bọrọ ndị Igbo maka entinghirị ya akwụkwọ n'afọ 2015, na ha agahị enyere ya na ntuliaka 2019.
Na mkparịtaụka ya na ụlọọrụ ntaakụkọ Sun nwere onye chịbụrụ Gọvanọ n'Anambara Steeti bụ Dr Chukwuemeka Ezeife si: "A hụghị ka ọ ga e si mee.
Echeghị na anyị kwesịrị ị na-arịọ ndị mmadụ ọkwa onyeisiala.
Uche m bụ na anyị ga-aga rịọ Chineke, Onye mara na ọ bụrụ na onye Igbo were ọkwa dịka onyeisiala, obi ga-adị ndị Fulani mma, dị ndị Yoruba mma, dịkwara ndị mpaghara dị ichiche na Naijiria mma n'ihi na anyị ga-ahazigharị ọnọdụ akụnaụba Naijiria ka ọ ga n'ihu.
Ikwu maka 2023 bụ okwu akwụghị ọtọ, onye ọbụla na-ekwu ya bụ iji ghọgbụ Ndịgbo."
N'otu aka ahụ, onye bụbu onyeisi Ohanaeze Ndigbo bụ Dozie Ikedife, kwuru na Ndigbo bụ ndị ekwerela nkwa inweta ọkwa onyeisiala apụtaghị ihe ọbụịla n'oge gara aga.
Ọ gwara ụlọọrụ ntaakụkọ Sun sị: "E kwela Ndigbo ọtụtụ nkwa dị otu a n'oge gara aga, aghọgbukwara ndị be anyị.
Ọ bụrụ na mmadụ ghọgbụo gị ụgboro abụọ ma ọ bụ atọ, ọ bịa nke anọ, i cheba echiche ime.
Ike ala a agwụla mmadụ.
Ikedife  gara n'ihu kwuo sị : "Ihe bụ mkpa m bụ otu a ga-esi gbaso iwu na mkparitaụka nweta Biafra na alụghị ọgụ maọbụ kpalia onye ọbụla."
Cheta n'afọ 2015, ọtụtụ Ndigbo atụnyerịghị Buhari akwụkwọ ntuliaka nke mere  ka mere o jiri si na ya aghị nye ndị nyere nkwado pasent 95 na ndị nyere ya pasent ise otu ụgwọ, okwu ọtụtụ na-eche o mezuru  site ndị o nyere ọkwa ọchịchị kemgbe ọ banyere n'ọchịchị.
Akụkọ ndị ga-amasị gị:
Mmọnwụ wakpọrọ ụlọụka Katolịk n'Anambara
Ụmụaka ruru puku iri asatọ na asatọ nwere ike ịnwụ n'oke agụụ
Benue: Ndị ọchịehị egbuola mmadụ 20
Nwoke gba ọtọ awakpoola ụlọoriri na mba Amerịka
Ndị uweoji na-achọ otu nwoke wakporo ndị na-eri nri gbuo mmadụ anọ ebe mmadụ anọ ndị ọzọ merụrụ ahụ.
Ụlọọriri ebe ihe ahụ mere
Ndị uweoji chọtara egbe eji wakpo ụlọọriri a
Ndị uweo ji kwuru na otu nwoke gba ọtọ egbuola mmadụ anọ n'ụlọoriri dị n'obodo Nashville na mba Amerịka.
Nwoke ahụ tibara n'ime ụlọoriri ahụ ebe elekere asatọ nke ụtụtụ n'Antioch ma malite ị gba ndị mmadụ egbe.
Mmadụ anọ ndị ọzọ merụkwara ahụ tupu onye ọzọ na-eri nri ebe ahụ anapụ ya egbe oji, o we gbapụ ọsọ.
Ndị uweoji enyela aha nwoke ahụ ka Travis Reinking dị afọ iri abụọ n'itoolu bụ onye si obodo Illinois ebe ha jisiike na-achọ ya.
Akụkọ ga-amasị gị
Mmọnwụ wakpọrọ ụlọụka Katolịk n'Anambara
Ụmụaka ruru puku 88 nwere ike ịnwụ n'oke agụụ
Benue: Ndị ọchịehị egbuola mmadụ 20
Soyinka: Saanụ anya mmiri na 2019
Wole Soyinka
Onye nwere nzere Nobel bụ Wole Soyinka ekwuola na ezi ọchịchị akpụọla afọ n'ala na Naijiria.
Wole Soyinka adọrọ ndị Naijiria aka na ntị ka ha
Wole Soyinka bụkwa odee akwụkwọ a mara amara  adọọla ndị Naịjirịa aka na ntị ka ha saa anya mmiri ghara ikwe ka ndị ndọọndọrọ ọchịchị ghọgbu ha ọzọ na ntuliaka na-abịa n'afọ 2019.
Soyinka, onye nke kwuru nke a ụbọchịụka n'emụme ncheta ọmụmụ onye ọkaiwu a mara amara nwụrụ anwụ bụ Gani Fawehinmi nke e mere na Legọs kwuru na obodo Naijiria na ọchịchị onyekwuoucheya nọ na nsogbu ugbua.
Ọ si na ndị tinyere Naịjirịa na nsogbu ọ nọ na ya ugbua site na atụmatụ ha, e jikerela onwe ha ọzọ dịka ndị nzọpụta ka ntuliaka na-abịa, ma dụọ ndị Naijiria ọdụ ka ha jụ ndị ndọrọndọrọ ochie iji nye ohere ka ndị agba ọhụrụ were ọchịchị.
Buhari na ndị isi otu APC enwela mkparịta ụka
Wole Soyinka: Chikọtanụ onwe ụnụ ọnụ ka okenye zuo ike
Ọ sịrị: "A naghị enyo ya enyo na ọchịchị onyekwuoucheya nọ na nsogbu.
Ọ bụghị sọsọ ọchịchị onyekwuoucheya, obodo anyi nọ na nsogbu.
Echeghị m na o nwere oge na ndụ niile n'ụwa , ọkachasị n'ala a  oge nchere ihe niile dakpọrọ adakọ otu a.
Anyị niile maa nke a.
Ajụjụ bụ anyị ana-ahụ ya dịka ohere nzọpụta ka anyị a na ahụ ya ha ohere ị ga n'ihu na-eme ihe ndị ahụ mere na ala anyị na akpụ afọ n'ala?	 	 
Ọ bụghị akụkọ ọhụrụ mkpa ọ dị imee ihe ga-azọ ịdịkọnotu ala Naijiria.	 	 
Ọ bụ ihe mgbagwojuanya na ndị bụ ndị iro ọchịchị onyekwuoucheya ndị ji aka ha webata atụmatụ nke butere anyị n'ọnọdụ anyị nọ taa bụ ndị pụtara na egosi onwe ha dịka ndị nzọpụta nke ala Naijiria na-ele anya, obodo nweere ọnụọgụgụ mmadụ nde 200."
Soyinka gara n'ihu dụọ ndị Naijiria ọdụ ka ha saa anya mmiri iji gbalahụ.
Akụkọ ndị ga-amasị gị:
Mmọnwụ wakpọrọ ụlọụka Katolịk n'Anambara
Ụmụaka ruru puku 88 nwere ike ịnwụ n'oke agụụ
Benue: Ndị ọchịehị egbuola mmadụ 20
Ọ gbara m gharịị na ka a na-ekwu okwu ịzọpụta ala Naijiria, otu otu maọbụ abụọ pụtara ndị nwere ndị nọ n'isi ya na eso.	 	 
A na ma agwa ndị mmadụ ka ha na-enyo ha enyo n'ihi ndị na awanye onwe ha na otu ndịa bụ ndị soro dowe Naijiria na ọnọdụ ọchịchị onyekwuoucheya nọ taa.
Kedu ihe mere ndị Naịjirịa agaghị nzụkọ mgbere n'Amerịka?
Gọọmentị Naịjirịa agọrọla ọnu ha maka ihe mere na nzụkọ ndị chọrọ itinye ego na Naịjirịa na ndị minista nwere n'Amerịka.
Yemi Osibanjo na Abuja
Yemi Osibanjo so na ndị aha dị n'akwụkwọ eji hazie ha bụ nzụkọ
Ọtụtụ ndị na-anọchịte anya gọọmentị Naịjirịa atụrụanya na ha nọ n'ọgbakọ ụlọọrụ na-ahụ maka Naịjirịa na mba Amerịka haziri n'obodo Washington DC egosịghị ihu na ya bu emume.
Ọbịbịa ndị gọọmentị ahụ abịaghị mere ka ndị mmadụ na-enwe ịtụnanya na Naịjirịa agaghị enweta ntunye ego site na mba ofesi.
Ndị kwesiri ịga ebe ahu gunyere osote onyeisiala bụ Yemi Osinbajo, mịnịsta na-ahụ maka ego bụ Kemi Adeosun, mịnịsta nke mmanụ agbịdị bụ Ibe Kwachukwu, mịnịsta nke ọrụugbo bu Audu Ogbeh, mịnịsta nke tecknụzụ bụ Ogbonnaya Onu, mịnịsta mgbasaozi bụ Lai Mohammed, mịnịsta nke okwute ndị bara uru bụ Kayode Fayemi na mịnịsta nke mgbere bụ Okechukwu Enelamah.
Ụtụ anwụrụ na mmanya etinyela ego
Switzerland ekwetala iweghachite ego Abacha buuru
Otu onye ihe a ndị gọọmentị mere na-ewute bụ Emir nke Kano Sanusi Lamido, bụ onye rụbụrụ ọrụ ka onye nhazi ụlọakụ ukwu na Naịjirịa.
Ihe Sanusi kwuru
Sanụsi kwuru na onye na-akwado itinye ego n'Afịrịka, "o nwere Naijirịa, onwere Gana, o nwere Rụwanda, Kenya na Sawụt Afịrịka".
Ọ gakwara n'ihu kwuo, "Naịjirịa nwere ike karịa ndi ọzọ niile n'ịtụ mgbere, mana o nwere ike sị kama ya ga etinye dọla 500 na Naịjirịa, ka m tinye dọla 100 na Ghana, dọla 100 na Rụwanda, dọla 100 na Code Vuwa, ka o nweta nrite mgbasa aka."
Anyị gara ka anyị na ndị nwere ego ha na-etinye na mba mee nzụkọ, anyị kwesiri ibido na elekere itoolu, anyị wee bido na elekere iri.	 	 
Mgbe m ruru ebe ahụ, ha kpọrọ m ga n'ụlọọrọ onye na-anọchịte anya Naịjirịa.	 	 
Ndị bịara nzụkọ ahụ nọ ebe ahụ, osote onyeisiala anọghị, ndị mịnịsta anọghị, Sanusi kwuru.
Sanusi sị na ihe a mere adịghị mma, maka na ọ na-egosi na Naịjirịa adịbeghi nkwadobe maka ihe a na-ekwu okwu ya.
O kwuru, "Unu kpọrọ ndị mmadụ ka ha bịa nụrụ etu e si atụ mgbere na Naịjirịa, mana unu abịaghị.
Ọbụghi etu a ka esi enwete ndị ga-etinye ego na Naịjirịa.
Ya bụrụ na ọ bụ ndị Rụwanda haziri ọgbakọ a, onyeisiala ha bu Kagame ga-anọ ebe ahụ na-agwa ndi mmadụ bịawa Rụwanda.
Ndị mmadụ tinyekwere ọnụ n'okwu a na soshal midia.
Onye nwere akara @SegunAndrews kwenyere n'ihe Sanusi kwuru.
Mana, gọọmentị ekwuola na ọbụghị etu a ka ha bụ ihe siri ga.
Laị Mohammed bụ mịnịsta na-ahụ maka mgbasaozi zipuru ozi na-akọwa na ọ bụghị eziokwu na ndị kwesịrị ịga ya bụ nzụkọ agaghị.
Mohammed na-akọwa na ndị mịnịsta aha ha dị n'emume a enwetaghị akwụkwọ e ji si ha bịa ya, maọbụ nọdụ na Washịntịn DC mgbe ọgbakọ a na-eme.
O kwuru na mịnịsta ọrụugbo, nke ọkụ latrik na ọrụ na nke okike ego na-ahazi enwetaghi akwụkwọ agbanyeghị na aha ha dị n'akwụkwọ ndị ga-ekwu okwu na ya bụ ọgbako.
Mịnịsta nke mgbere na onwe ya so onyeisiala gawa nzụkọ ndị na-achị mba ndị so na Commonwealth bi na London.
Mịnịsta na-ahu maka ego nọ na Washịntịn DC, mana ọ bụ maka nzụkọ ndị ụlọakụ ụwa na IMF.
Ọ gakwara n'ihu kwuo na mịnịsta na-ahu maka mgbasa ozi na omenala nwetere akwukwọ, mana ọ zara ya were gwa ndị na-ahazi ọgbako a na ya agaghị aganwu maka ihe ndị ọzọ aka ya di na ya.
Lai Mohammed kwuru na "Ihe ndị a gosiri na e kwesịghị ikwu na ndị Minista ekweghi ịga ya bu nzụkọ.
Ekwela ka Igbo nwụọ'
Ikeogu Oke ritere puku dọla 100 dịka onye ọkachasị ede mbem na Naịjira n'afọ 2017.
Onye ritere ihe nrite dịka onye bụ ọkachasị n'ide akwụkwọ na Naịjirịa n'afọ 2017 bụ Ikeogu Oke ekwuola na asụsụ Igbo agaghị anwụ ma ndị Igbo kpọọ ya mkpa.
Ikeogu ritere ego puku dọla 100 dịka onye kachasị ede mbem na Naịjirịa nke a kpọrọ "Nigerian Prize of Literature" maka akwụkwọ ya ọ kpọrọ “The Heresiad”.
Ihe mere akwụkwọ ahụ ọdị iche bụ na o dere ya n'usoro ndị Igbo ji agụ mbem.
Na mkparịta ụka ya na BBC Igbo nwere, Maazị Oke kwuru okwu gbasara nchekwa asụsụ Igbo, na onye o chere na o kwesịri ịdị n'aka ya.
Gọọmentị etiti ekwuola ihe a ga-eji ego Abacha zuru mee
Kemi Adeosun bụ minista na-elekọta ihe gbasara ego ekwuola ihe gọọmentị etiti ga-eji ego Abacha mee na Naịjirịa.
Kemi Adeosun na Christine Lagarde bụ onyeisi oche na IMF
Gọọmentị Naijiria akwadola iji ihe kariri dọlla nde dọlla narị atọ bụ ego Abacha zuru nke gọọmentị Swiss weghachitere ga-eme.
Minista na-ahụ maka ihe gbasara ego bụ Kemi Adeosun ekwuola na a ga-eji ego ahụ zụọ ndị ụbiam dịka Onyeisiala Buhari kwere na nkwa mgbe ọ na-azọ ọchịchị.
O kwuru nke a ebe ọ na-ezi ndị ntaakụkọ ozi na ngwucha nzụkọ ngalaba na-eke ego n'ụwa niile bụ IMF na-aha ịchafụ nke mere n'obodo Washington na Amerịka.
Adeosun sị kwa na-etinyela ego a n'akpa pụrụiche n'ụlọakụ Niajiria a kpọrọ CBN n'aha ịchafụ iji bido mepụta atụmatụ ndị ga-enyere ndị ogbenye aka.
Ụtụ anwụrụ na mmanya etinyela ego
Ndị sinetị akpọọla onyeisi ụlọakụ ukwu
Na ozi ọ na-agbasa, ọ sị na gọọmentị etiti nwere olileanya na ha mepụta atụmatụ ha bu n'obi, n'ihe ga na-adịri Naịjiria mma.
N'olu ya "Anyị tinye atụmatụ ndị a na mmepụta, akụ na ụba obodo Naịjiria ga-arị elu"
Kedu ihe Naịjirịa na-erite na CHOGM?
Nwaafọ Igbo emeriela Big Brother Naija
Ndị Naịjirịa agaghị nzụkọ n'Amerịka?
Ihe atọ inwe ọtụtụ ọnụ mgbanwe ego na-ebute
IMF gwara Naijiria ka ọ chịkọta ọnụ mgbanwe ego ya ka ọ bụrụ otu, ebe ndị ọkacharamara na-ekwu ọghọm dị na inwe ọtụtụ.
Naira
EFCC kwuru na Umar chọ nde naira ịrị
Iji mee ka mgbanwe ọnụ ego Naijiria kwụdosie ike, IMF adụọla Naijiria ọdụ ka o jikọta mgbanwe ego ya ọnụ.
Naijiria nwere opeka mpe mgbanwe ego ise ; otu maka ndị na-atụbata mmanụ ụgbọala na Najiria, otu maka ndị ụkaalabụkụba na-aga njem okwukwe na Saudi Arabia, otu maka ndị ụka Kraist na-aga ala nsọ, ọzọ maka ndị na-agụ akwụkwọ na mba ofesi na otu ọnụ nke gọọmenti hiwere.
Dịka ndị ọkacharamara n'okwu akụnaụba bụ Pat Utomi na Uche Uwaleke siri kọwara onyentakụkọ BBC, inwe ọtụtụ mgbanwe ego nwere ọghọm.
Lee ụfọdụ ọghọm inwe ọtụtụ mgbanwe ego:
Ọ na-ebute mmerụaka
Pat Utomi kọwara na ọ na-eme  " Onye maa mmadụ enwe ohere igote ego n'ọnụala ma were ya tụọ mgbere, mana onye nwere mkpa ego ahụ iji tubata ihe ọ ga-eji mepụta ngwa ahịa n'ala anyị na amaghị mmadụ ọ gaghị eru ya aka.
Ọdịghị mma maka ọganihu azụmahịa."
Ebe ego Abacha ga-aba
Mgbanwe ego: Dọla ọdaala n'akụkụ Naịra?
N'okwu ya, Uche Uwaleke nyere ọmụmatụ sị, "Dịka ọnụ ego mgbanwe nke gọọmenti bụ N305, e resi mmadụ n'ọnụ ahụ, o nwere ike hapụ ihe a sịrị ya gote, resi ya onye ọzọ N365, nweta ọmụrụnwa. Mana ọ bụrụ na e nwere otu mgbanwe ego, ị gaghị enwe ike iregharị ya."
Ọ na-emenyụ ọkụ itinye uchu na imepụta ihe n' obodo.
Uwaleke sịrị na inwe mgbanwe ego dị ọtụtụ na-eme ọtụtụ ha dị uwengwụ.
Sọọsọ ihe ha ga na-eme bụ ire ego dị ọnụala, agahị na-enwe mmepụta ihe.
Ọ na eweda mmụbanye akụnaụba obodo
Utomi kwuru na "ọ bụrụ na ndị mmadụ na-enweta ego mgbanwe ego n'ọnụ ala iji ziga nwa ha obodo oyibo maka ịgụ akwụkwọ, ọ ga-eme ka onye ọbụla chọọ iziga nwa ya obodo oyibo, ụlọ akwụkwọ ndị dị n'obodo anyị ga akpụ afọ n'ala.
Saraki na Ekweremadu: Ihe ndị mmadụ na-ekwu maka mgbochi ha
Ekweremadu 'zoro akụnaụba ya'
E tinyela udo Naịjirịa n'aka Ekweremadu ọzọ
Ndị omeiwu sineti dị mmadị 109, ọ bụrụ na mmadụ 108 nọ na be Ekweremmadu ugbua, ọ pụtara na ha niile nọ na be ya.
Cheta na ụlọomeiwu sineti kpebiri taa ka ndị ọrụ nchekwa pụọ n'ụlọ osote onyeisi sineeti bụ Ike Ekweremadu ozugbo, ebe ha wakporo taa.
E gbochiri Ekweremadu ịpụta n'ụlọ ya n'ụtụtụ taa, mere ka ọ ghara ịbịa nzukọ ndị ụlọomeiwu ukwu mere taa, ebe ndị omeiwu ruru 14 hapụrụ APC gafee PDP.
Uche Anichukwu bụ ọnụ na-ekwuchitere Ekweremadu, gwara BBC Igbo na ndị EFCC gbochiri ya ịpụ n'ụlọ ya n'Abuja, na ọ bụghị DSS dịka anyị dere mbụ.
@MrBanksOmishore bụ onye enyemaka pụrụiche nke Bukola Saraki, depụtara akwụkwọ ozi ndị EFCC ziteere Ekweremadu n'ụtụtụ a, na Twitter.
N'ime akwụkwọ ozi ahụ, EFCC kwuru na ha chọrọ inyocha Ekweremadu maka ịkpa nkata, mmerụ ikike ọkwa ya nyere ya na ibupu ego nke Bekee kpọrọ 'money laundering'.
Ka Saraki banyere n'ụlọomeiwu ma bido 'plenary', o kwutere okwu na Ekweremdu abịanwughị, ma kwuo na-ekwesịrị ịgba mbọ hụ na ọchịchị onyekwuouche ya emebighị.
Omeiwu Sam Anyanwu kwuru na ya na Ekweremadu nọ ụnyaahụ, mana onweteghị akwụkwọ gosiri na ndị uweojii na-achọ ya.
Ka e mechara 'plenary', ndị omeiwu kpebiri na ndị ọrụ nchekwa kwesịrị ịpụ n'ụlọ osote onyeisi sineeti bụ Ike Ekweremadu ozugbo, ka o nwee ike rite ikike ruru ya.
N'ụtụtụ a, Saraki so na ndị egbochiri ịpụ n'ezi ụlọ ya.
N'aka ọzọ, onyeisi ala Naịjirịa bụ Muhammadu Buhari kelere ndị siri na APC pụọ taa ka ọ gara ha nke ọma.
O kwuru nke a site na akara Twita ya bụ @MBuhari:
Ndị EFCC gbochiri ọnụụzọ Ekweremadu n'Abuja
Ihe onyoonyo na-egosi ebe ndị EFCC chewere n'ihu ụlọ Ekweremadu:
A maala ndị tọọrọ ma gbuo ụkọchuckwu ụka Katolik ikpe ọnwụ
Ụlọikpe ukwu amaala ndị tọrọ ma gbuo Fada John Adeyi ikpe ọnwụ site na nkwugbu.
Ụlọikpe enyela iwu ka akwụgbu ndị omekome
Ndị ụlọikpe ukwu dị na Makurdi, Benue steeti ekpebiela ka a kwụgbuo mmadụ abụọ, Hartuna Idi na Suleiman Gina bụ ndị fọrọ na ndị tọrọ ma gbuo Fada John Adeyi rue oge ha nwụrụ maka ihe ha mere.
Cheta na ndị ntọọ mmadụ anọ gụnyere Saidu Abdullahi na Aliyu Garba tọrọ Fada Adeyi, onye Vika-Jenaraalụ ụka Katọlik n'Otukpo Dayosis, Benue steeti, gbuo ya ma tufuo ozu ya n'ime ugbo dị nso na Otukpo n'afọ 2016.
Ihe m gabigara n'aka ndị ntọ
A gbapụtala nna Mikel Obi n'aka ndị ntọ ọzọkwa
Mana e mechara ndị uweojii nwuchie ha anọ, ha kwupụta na ha natara ezinaụlọ ụkọchukwu ahụ otu nde naira na ụma(N1.7m) dịka ego isi ya mana ha gbagburu ya oge ha nụrụ na ndị obodo jikere ịbịa gbapụta ya ebe ha nwụchiri ya.
Otu n'ime ha kwupụtara na ọ bụ ya gbara ya egbe gburu ya, ebe a mara mamdụ abụọ fọrọ n'ime ha ikpe ọnwụ taa bụ Wenezde.
N'ozi ezinaụlọ ụkọchukwu ahụ zigara ụlọakụkọ Daily Post, ha gosiri afọ ojuju na n'ikpeazụ, ikpenkwụmọtọ erutela ha aka.
Mana ha tụrụ arịrị na mkpebi ahụ chetara ha ogbugbu n'ike e gburu Adeyi, onye bụ ọkammụta.
Ndị sineti agbakutela Ekweremadu
Saraki na Ekweremadu: Ihe ndị mmadụ na-ekwu maka mgbochi ha
APC na-akwụ ụgwọ ọchịchị nchịgbu ha na-achị - Ọkachamara
O nwere mmụọ bi na nwata bu isi dada pụta ụwa?
Ihe omenala Igbo kwuru gbasara isi dada n'oge gboo na kwa ebumnuche sokwa ya ugbua.
N'oge gboo, Igbo nwere nkwenye na ndị bu isi dada nwere ike ime anwansi
Akwa nwata ọhụrụ n'ụlọ ọbụla na-ebute nnukwu ọṅụ n'obi onye ọbula.
Mana o nwere ụfọdụ ebe n'ala Igbo ebe nwata ọhụrụ a mụrụ buru isi dada nwere ike ịbute egwu.
Ndị obodo a dịka Igbuzo(Ibusa) n'ime Delta steeti , ebe a na-ahụ ụmụaka bu dada dịka ndị pụrụ iche.
Onye bụ onye isi dada?
Akụkọ ụfọdụ kọwara na nwata a mụrụ ọhụrụ buru isi dada bụ maka na nne ya rịọ otu mmụọ bi n'ala a arịrịọ ka o nye ya nwa.
I ga-egbu ụdịrị ichi a egburu mgbe gboo?
Ị ma chi ndị Igbo na-efe n'oge gboo?
Ha nwere nkwenye na isi dada bụ akara ndị mmụọ kara nwata ahụ nke ha ga-eji mara ya.
Ha na-akpọ ụmụaka a 'Ezenwa'.
Ha nwere nkwenye na isi dada ha bụ okpueze ha.
Dịka ka ha siri nwe nkwenye, nwata buru isi dada ga-abụ nwata ga-eme nke ọma n'ụwa maka na chi ya kwụsiri ike n'akụkụ ya, ha na-esi ezigbo ike, nakwa na ha ga-eto buru dike na-ebute nnukwu egwu n'oge agha.
Mana ọtụtu nsogbu na-eso ndi bụ isi dada.
Ọ na-afịahụ ị lekọta isi dada nke ọma
Nsọ sonyere n'isi dada
Ọtụtụ n'ime ndị ọbọdọ a, nwere nkwenye na nwata buru isi dada ga-arịa nnukwu ọrịa maọbụ nwụọ ma ọ bụrụ na mbọisi banye na ntụtụ ya.
Ọ bụ arụ imetu aka na ntutu onye bu isi dada.
Onye ọbụla mere udi ihe a kwesiri inye nwata ahụ ego n'aka ngwa ngwa ma ọ bụ kedo ego ayọrọ n'isi ya.
Sọọsọ emume a ga-akwụsị nwata ahụ ịrịa nnukwu ọrịa.
Ọ bụ sọọsọ nne nwata ahụ nwere ike ịmetụ ntụtụ nwata a nwere isi dada aka.
Emume okpukpe ịkpụ isi dada
Akụkọ kwuru na ọ bụ ndị dibia na-akpụ isi nwata buru isi dada.
Ugbua ndị ama ama n'ihe onyonyo na kwa ọtụtụ mmadụ ji isi dada eme ịnyanga
Nwata ahụ ga-atoola eto, bụrụ nwata na-ekwu okwu.
Ezinaụlọ ya ga-ajụ ya ihe ọ chọrọ ka eji nwere kpụ ya isi dada ya.
Ihe niile ọ chọrọ n'ụbọchi ahụ ka ha ga-enye ya.
Uka Kraist
Ala Igbo niile bụ ebe okwukwe ndị otu ụka Kraist kwusiri nke ọma.
Ihe a emeela ka ọtụtụ omenaala Igbo gbanwe agbanwe.
Ugbua ọtụtụ ndị umụafọ Igbo ekweteghị na ajọ mmụọ bi n'ịme nwata ọbụla buru isi dada pụta n'ụwa.
Mana ha ka na-akpọrọ ụdị nwata ahụ gawa ụlọụka ka ndị ụkọchukwu mere ya ekpere.
Dọkịta Anthony Mgbolu gwara BBC Igbo na isi dada bụ ihe na-esite na agbụrụ ezinaụlọ ahụ.
Ihe omenaala Igbo kọwara maka ndị isi dada
Ọkachamara n'ihe ọmụmụ gbasara Afrịka na asụsụ na Mahadum University of Lagos bụ Chiagozie Nnabuihe kọwara BBC Igbo na ala Igbo n'oge gboo enweghị nkwenye ọbụla gbasara ndị bu isi dada.
Nnabuihe kwusiri ike na ọ bụrụ na Igbo n'oge gboo nwere nkwenye n'isi dada ha kwesiri inye ya aha.
N'ọnụ okwu ya: "Dada bụ aha ndị yoruba nyere ya.
Ndị Igbo na-asọ isi dada bụ maka a ha na ndị Yoruba enweela mmekọrịta."
Mana isi dada ọ bụ ihe ọjọọ n'ezie?
Nnamdi Daniels bụ onye na-eme ihe nkiri
Ọtụtụ ndị mmadụ anyị gbara ajụjụ ọnụ kwuru na o nweghị ihe ọjọọ dị n'isi dada mana n'ezi e, ọtụtụ mmadụ ka na-ele ndị bu isi dada dịka ndị na-eme agwaa ọjọọ.
Nnamdi Daniels bụ nwoke bu isi dada gwara BBC Igbo na ọ hushiela anya maka mkparị ha na akparị ya maka isi dada ya.
N'ọnụ okwu ya: "Echetera'm otu oge m mere njem gawa mahadum nke Niger Steeti.
Onye nchekwa bidoro ịgba m ajụjụ gbagwojuru m anya maka isi dada m. Ihe a butere m nnukwu ihere."
Gọọmentị ekpochapụọla ọgwụ ụkwara Codiene kariri nde abụọ
Ministri na-ahụ maka ahụ ike ejideela ọgụ ụkwara codien karịrị nde abụọ na kwa na-eleba anya na ndị ọzọ
Ọgwụ Codiene
ụmụ ntorobia na aṅụbiga ogwu codiene oke
Gọọmentị etiti ekwuola na ha ekpochapụla ọgwụ ụkwara codiene karịrị nde abụọ n'ime ahịa na Naịjirịa.
Minista na-ahụ maka ahụike bụ Okammụta Isaac Adewole kwuru nke a mgbe kọmitee ulọọrụ ya ihebere ịlabaanya na nsogbu Codiene bịara ịgosi ya nchọpụta ha.
O kwukwara na nke a bụ maka ị gosi na gọọmentị kwusiri ike na ebumnuche ha imachi ọgụ codiene na Naịjirịa.
Mmachi Codeine: Ọgwụ ụkwara adaala ọnụ
Nafdac ebuliela mmachi Emzor na ndị ọzọ
Adewole kwuru na ụlọọrụ ya na ngalaba na-ahụ maka nri na ọgwụ ha kpọrọ National Agency for Food and Drug Administration and Control na Bekee bụ ndị rụkọtara ọrụ na mkpochapụ a.
Cheta n'ịme Mee nke afọ a, BBC nwepụtara ihe onyonyo gosiri mkpamkpa ọgwụ ụkwara codiene na-akpa na Naịjiịa.
Ọ bụ oge ihe onyonyo a pụtara ka gọọmentị kwuru na ha ga-amachị ọrịre na ọṅunụ ọgwụ ụkwara a.
Gọọmentị na-ekwu na ha ka na-elebaanya n'ọgwụ ụkwara ndị ọzọ bụ ọtọ m ogbu m.
Akụkọ ga-amasị gị
2019 Election: Lee ụfọdụ ụmụafọ Igbo chọrọ ịzọ ọkwa onyeisiala
Gịnị kpatara ndị Igbo ji agakarị ụlọụka ndị a?
Ihe mere Igbo ji achụpụ mmadụ n'ajọ ọhịa
Ajọ ọhịa bụ ebe Igbo na-efe ala mana ọ bụ mmegbu ka ha na-emegbu ndị ha sụpụ n'ọhịa a?
Ndị mmanwụ
Igbo na-efe mmụọ dị iche iche
Gịnị mere Igbo jiri kpọ ajọ ọhịa ajọ ọhịa?
Ị mara na ajọ ọhịa ka nọrọ ruo ugbua n'ala Igbo?
Gịnị bụ ajọ ọhịa?
Ọkachamara n'ihe ọmụmụ gbasara Afrịka na asụsụ na Mahadum nke Lagos bụ Chiagozie Nnabuihe kọwara BBC Igbo na Igbo kporọ ebe a ọhịa mmụọ, ọbụghị ajọ ọhịa dịka ọtụtụ mmadụ na-akpọ ya ugbua.
Dịka Igbo siri were nkwenye, ọhịa mmụọ bụ ebe ha na-efe chi biri n'Ala.
Ebe a burukwa ebe ha na-asụpụ onyeọbụla Ala bụrụ ọnụ.
N'ala Igbo Chukwu kachasị mkpa, mana mmụọ na-eso ya bụ Ala.
Nnabuihe kọwara na ala Igbo were nkwenye na Ala bụ mmụọ mụpụtara ihe nịịle dị n'ụwa.
O nwere mmụọ bi na nwata bu isi dada pụta ụwa?
I ga-egbu ụdịrị ichi a egburu mgbe gboo?
Ala sọ njọ (njọ Ala bụ igbuọchụ)
Igbo were nkwenye na Ala, na-ahụ ihe niile, nke a pụtara na onweghi njọ ọbụla ị ga-ekpuchi n'anya ya.
Ajọ Ọhịa ka dị na-ala Igbo ruo ugbua
Ala ga-akụ onye a ọrịa kpam kpam.
Lee ọrịa Ala na-akụ ndị mere ya njọ
Ekpenta (Leprosy)
Afọ ọzịza
Nzịza (Dropsy)
Ibi(hernia)
Nnabuihe kọwara n'oge ahụ, o nweghị dibịa ga-anwa anwa ịgwọ ọrịa ndị a anyị kpọrọ aha.
Onye ọbụla were ụdị ọrịa kwesiri ikwupụta njọọ o mere kpamkpam tupu ọ nwụọ.
Ọ bụrụ na ọ saghị asịsa njọ o mere, ha ga-asụpụ ya n'ọhịa mmụọ.
Ị ma chi ndị Igbo na-efe n'oge gboo?
Ihe ndị ị na-ekwesịghị ime n'akụkụ onye Igbo
Ihe ndị ọzọ dịka ịkwa iko di maọbụ nwunye onye ọzọ, maọbụ ịmụ ejime nakwa ọrịa agwọta agwọta nwere ike imee ka Ala bụọ onye ahụ ọnụ.
Nsụpụ mmadụ abụghị njọ
Dịka Nnabụihe jiri kọwa, nsụpụ onye a bụ maka ịzọ isi ụmụ ya nakwa ezinaụlọ ya.
Ụka Krist bụ okwukwe kachasị n'ala Igbo
Igbo n'oge gboo nwere nkwenye na onye ọbụla nabatara onye a anabataala iwe Ala n'ezinaụlọ ya.
Ebe ka ọhịa mmụọ di n'ala Igbo ugbua
Mkpa Mbaise n'Imo steeti
Ogwugwu ọkụ n'ime Okija
Mbitoolu ala ogbaga
Ihiala
Arusi Ọkịja
Omenala Igbo na-anwụ anwụ
Nnabuihe kwuru na ihe a bụ nke kachasị njọ na-eme ugbua n'ala Igbo.
O kwuru na: "Omenaala dị iche iche n'ala Igbo n'anwụ maka ụka Kraist batara n'ala Igbo, ndị mmadụ emetọọla ọtụtụ ọhịa mmụọ a, o nweghị onye na-atuzi egwu ọhịa a"
Akụkọ ga-amasị gị
A na-ahụ otele nwaanyị a n'ọkụ na Twitter maka ihe o kwuru
Ndị ndọrọndọrọ agba ọhụrụ jị soshal midia anya isi
Ahmed Musa: Otu Al Nasr anabatala ya taa
O teela aka a na-anụ kepu kepu na Musa nwere ike ịgafe n'otu Al Nasr mana ugbua, ekwuputala ya.
Ahmed Musa
Otu onye ndị mmadụ chere na ọ ga-abanye otu egwuregwu bọọlụ gbalitere n'ọkwa bụ Ahmed Musa.
Mana ugbua, Musa kpara mkpamkpa n'asọmpi Iko Mbaụwa gwụrụ agwụ esila n'otu Leicester City gafee n'otu Al Nasr nke Saudi Arebia.
Amabeghị ego ole ha jiri zụọ ya n'aka ndị Leicester City mana a na-anụ kepu kepu na o ruru nde pounds iri na asaa na ọkara.
Ị ma ụmụnwaanyị ji ndị Super Eagles n'ọrụ?
Ndị Super Eagles dịzị ka nwunye ọhụrụ a chọrọ ịlụ
World Cup 2018: Ihe mere ndị Naịjirịa ji ekele Ahmed Musa
Leicester City zụrụ ya mbụ n'aka otu CSKA Moscow n'afọ 2016 mana ọ laghachịrị ebe ahụ n'oge bọọlụ nke afọ 2017 gara aga.
Ka agbachara Iko Mbaụwa, ndị mmadu chere na ọ ga-aga Galatasaray maka na ndị na-akwado otu egwuregwu ahụ kpọrọ ya oku nke ukwuu.
Ihe onyonyo dị n'elu na-egosi etu otu ọhụrụ ya siri sị ya "nnọọ" ma nabata ya n'ime otu ha.
Ka ọ dị ugbua, Ahmed Musa ekwubeghi ihe ọbụla maka okwu a na-ewu ewu.
Babatunde Fashola sị na Naịjirịa na ayọrịbazi egwu maka ọkụ latrik
Yabụrụ na ihe Babatunde Fashola kwuru maka mmepụta ọkụ latrik bu eziokwu, ọ ga-abụ nnukwu ihe nye ndị ojiegochụego na Naịjirịa.
Ọdụ anụ
Otela ndị Naịjirịa na-eti mkpụ maka ọkụ adịghị
Minista na-ahụ maka ọkụ, ọrụ na ụlọ bụ Babatunde Fashola kwuru na ọkụ latrik a na-emepụta na Naịjirịa agbagotela ruo megawatt puku asaa.
Fashola kwuru nke a na Kalaba, isi obodo Kros Riva steeti ụnyaahụ.
Ọkụ latrik agaghị enwu ọfụma ruo afọ 2023 - Ndị ọrụ latrịk
PHCN kwesịrị inye gị ọnwa atọ tupu ha achabie ọkụ - Ọkaiwu
Fashola nọ na Kalaba ebe ndị isi ọrụ na ngalaba ọ na-achị na-eme nzukọ.
O kwuru na agbanyeghi na ọrụ fọdụrụ ka nkụ, ngalaba ya agbanyela ọnọdụ ọkụ latrik na Naịjirịa karịa etu ọ dị mgbe ha malitere ọru n'afọ 2015.
Fashola jị ngalaba atọ achịkọtara ọnụ na gọọmentị Buhari
Afọ ato gara aga, akukọ bụ na mmepụta ọkụ latrik bụ nnukwu nsogbu anyị nwere na Naijirịa.	 	 
Mgbe ahụ, ndị na-eke ọkụ na-ekwu na ha enweghị nke ha ga-ekenye ụmụ Naịjirịa.	 	 
Mgbe ahụ, anyị na-eke "megawatt" 2,690 nye ndị Naịjirịa, mana akụkọ ahụ agbanwela.
Ihe anyị nwere ike ugbua bụ megawat 5,222, nke bụ nke kachasị kamgbe Naịjirịa pụtara.
Ugbua, ihe a na-emepụta bụ megawatt 7000, ma na-ekekwa 7000.	 
Nsogbu ka dịkwa, mana anyi ga-ekwu na anyị na-aga n'ihu.	 	 
Akụkọ ndị ga-amasị gị:	 	 
'Nye nwa gị ohere ka ọ mịta ara'	 	 
Ndị Igbo na-azọ eze na Kano	 	 
A gbagbuola ndị na-agbanwe ego mmadụ anọ na Port Harcourt	 	 
Ụzọ ị ga-eji mee ụmụaka gị obi aṅụrị n'oge ezumike	 	 
Ma iji ego ma ijighi ego, lee ihe ụfọdụ gị na ụmụ gị nwere ike ime n'oge ogologo ezumike a.	 	 
Ụmụakwụkwọ na Oprah Winfrey	 	 
Oge eruola ọzọ mgbe ndị ụmụakwụkwọ nwere oge ezumike pụrụiche maka na ọ dị ogologo.	 	 
Ụfọdụ ndị nne na nna akwadola etu ha ga-esi kpọga ụmụ ha ụlọakwụkwọ nke a kpọrọ 'Summer Lesson' mana ọ bụghị ụmụaka niile ka nke a ga-amasị.	 	 
Ọ bụrụ na ị sonyeghi na ndị ga-akpọga ụmụ ha 'Summer Lesson', lee ihe ndị i nwereike i mere ha.	 	 
Ụmụ nwaanyị chọrọ ka gọọmenti kwụwa ha ego ọmụgwọ	 	 
Akpokpụtala ụmụaka 4 n'ime 12 bụ ndị tọrọ n'ime ọgba Thailand	 	 
Buhari: Buo agha megide mwakpo ụmụaka	 	 
Kuziere ha etu e si egwu mmiri	 	 
Igwu mmmiri bụ ụzọ ụmụ gị ga-eji megharịa ahụ ma mụta ị zọ onwe ha ma ha danye n'ime mmiri.	 	 
Ọ ga-emekwa ha ka ike gwụ ha ọfụma ka ha nweike rahụ ụra ọfụma ma too ọfụma.	 	 
Gbalia kpọga ha taa.	 	 
Kuziere ha eserese nakwa nka na ụzụ ndị ọzọ	 	 
Kuziere ha etu esi agba egwu	 	 
Igbo kwenu!	 	 
O nwere egwu karịrị egwu ogene?	 	 
Mba!	 	 
Anyị a ga-akụziri ụmụ anyị ya?	 	 
Eeeeeee	 
Kọrọ ha akụkọ oge gboo	 	 
Ị ma ụbọchị mbụ atụrụ ogbunigwe n'ala Igbo?	 	 
Ị ma aha nwoke mbụ si n'oru tọghapụ onwe ya?	 	 
Ị nwere ike ị maata nke a ma kuzikwara ụmụ gị.	 	 
Otu ụzọ ị ga-esi mee nke a bụ ị kpọrọ ha gaa n'ụlọ ngosi dị ịcheịche n'ala Igbo.	 	 
Aka-ọrụ	 	 
Kpọrọ ha gaa ebe ha ga-amụta ọrụ aka.	 	 
Nke a ga-eme ha mụta aka ọrụ nwere ike ị nye ha nri n'ọdịnihu ma ọbụrụ na ha enwetaghị ọrụ na ngwụcha mahadụm.	 	 
Otu Ọgbọ	 	 
Na ngwụcha, ọ bụrụ na ị bụ onye omenala na-amasị nke ọma, oge ezumike ogologo a bụ mgbe i nwere ike iji tinye ha na mmanwụ maọbụ otu ọgbọ n'obodo unu.	 	 
Nke a ga-eme ka ha nwee ezigbo amamihe, akọ na uche banyere omenala Igbo nakwa n'ebe o siri ike.	 	 
Akụkọ ndị ga-amasị gị:	 	 
'Nye nwa gị ohere ka ọ mịta ara'	 	 
Ihe mere Igbo ji asụpụ mmadụ n'ajọ ọhịa	 	 
Nwaanyị tọrọ onwe ya, ebe ụra buru onye ntọọ ọzọ ṅụrụ Tramadol	 	 
Ndị ọkammụta ekwuola na ọ bụ oke mpụ butere ọtụtụ ihe ọjoo gụnyere ụzọ ntọ ọhụrụ ji eme na Naịjirịa.	 	 
Edgal Imohimi	 	 
Kọmishọna ndị uweojii na Legos steeti bụ Edgal Imohimi kwuru na ha ebelatala ike ndị otu badoo na-akpa n'Ikorodu	 	 
Ndị uweojii nwụchiri Nwaanyị tọro onwe ya iji nata di ya nde naịra 15 na Ogun state.
Ọzọ, aka kpara onye ntọo ebe ọ gara ịtọrọ mmadụ ma ụra buru ya ka ọ ṅụchara ọgwụ ike Tramadol.	 	 
Mana ndị ọkachamara n'ihe gbasara omume ndị mmadụ bụ psychologist na bekee na-ekwu na ụdị agwa bụ oke mpụ na ajọ enyị bụ ihe kpatara ya.	 	 
A gbapụtala nna Mikel Obi n'aka ndị ntọ ọzọkwa	 	 
Femi Joseph na ndị otu ya ji egbe wakpo ọdọahịa ọgwụ ịtọrọ onye nwe ya mana ụra buru Joseph ka ọ nụchara tramadol e nwetara n'ụlọ ahịa ọgwu ahụ.	 	 
Dị ọkpa ahụ kọwara na oge ha batara onye nwe ụlọ ahịa ọgwụ ahụ tiri mkpu ma si ụzọ azụ ụlọ gbaa ọsọ.	 	 
Dịka ọnụ na-ekwuru ndị uweojii na Ondo steeti sị, Mana dịka ha enwetaghị ihe ha chọrọ, otu n'ime ha bidoro sọwa ganị ganị n'ihi tramadol ọ ṅụrụ.
O rahụrụ ụra awa 24 ka ọ ṅwụchara ya.
E nwetakwara mkpọ Tramadọl n'akpa ya.
N'aka nke ọzọ, otu nwaanyị aha ya bụ Hadijat Kabir na mmadụ abụọ ndị ọzọ gụnyere otu nwoke na nwaanyị ọzọ kpara nkata aghụghọ na ndị ntọrị ji ya ma naa di ya nde naira 15.
Kọmishọna ndị uweojii na legos steeti bụ Imohimi Edgal, kwuru na ọ bụ mkpesa di ya wetara mere ka ha bido nyocha were chọpụta na ọ bụ nwunye ya na ndị omekemo kpara nkata ahụ.
Okammuta n'ihe gbasara omume mmadụ nakwa onye nkuzi n'Ebonyi State University bụ Nnachi Amos kwuru, na ọ bụghị isi mmebi kpatara ụdị akwa kama" Ihe ọjọọ bara ụba ugbua.
Ụfọdụ bụ mkparita ọjọọ site na inwee ajọ ọyị."
Ogbo ya nọ na Federal Neuro-Pychiatric Hospital dị na Yaba, Legos bụ Chinyere Okonkwo kwenyere n'ihe Amos kwuru.
Isi zuru ha oke.	 	 
I lee anya, ọrụ ntọrị abụghị ọrụ dị mfe.	 	 
Mpụ na ajọọ ihe karịrị.
Akụkọ ndị ga-amasị gị:
Ozubulu Church Massacre: Otu afọ agafeela
Nwoke na nwaanyị enwere ike ịbụ enyi nkịtị?
Ihe ndị ị na-ekwesịghị ime n'akụkụ onye Igbo
Onye ntọ ṅụrụ ọgwụ ike anwụọla ka ụbọchị itoolu gachara
Ndị uweojii nọ n'Ondo steeti ekwuola na onye ntọ na-atọghị onye ọ biara ịtọ maka ogwu ike ọ nwụrụ anwụọla.
Onye na-arahụ ụra
Dọkịta BBC gbara ajụjụ ọnụ kwuru na ya bụ onye ntọ kwesiri ịnata ọgwụgwọ
Ọnụ na-ekwuchitere ndị uweojii n'Ondo bụ Femi Joseph agwala ndị ntaakụkọ na onye ntọ ṅụrụ ọgwụ ike anwụfụola dika "News agency of Nigeria" si depụta.
Cheta na ọ na-arahụ ụra kamgbe ndị uweojii nwụchichara ya n'Ọgọstụ 5 ebe a na-ere ọgwụ.
Joseph kwuru na onye ntọ a nwurụ n'ụlọọgwụ dị na steeti ahụ ebe ndị dọkita Bekee nọ na-agba mbọ ịgwọ ya.
Onye ntọ kwesiri ịnata ọgwụgwọ - Dibia bekee
Onye ọkaiwu Evans esepụla aka n'ikpe ya
Kedụ ihe na-etiri ndị ntọ egwu ha na-agba?
N'ọnụ ya, "Onye ntọ a a na-enyocha nwụrụ ka abalị itoolu anyị jiri nwụchie ya gachara.
Anyị chere na anyị ga-agwọnwu ya ka o wee nyere anyị aka na nyocha anyị na-eme, mana ọ nwụrụ ụnyaahụ.''
Ihe a nwere ike si n'ọgwụ ike ọ ṅụrụ.	 	 
Anyị ji ohere a adụ ndị nne na nna ọdụ ka ha mara ụdịrị enyi ha na-enwe."
Akukọ kwuru na onye ntọ a gara ịtọ onye na-ere ọgwụ mana onye ahụ riri mbombo ọsọ.
Ya na ndị otu ya mechara nara otu onye bụ Daudu Wale ọgbatumtum ya, ebe ọ gara ịzụta ọgwụ ebe e nwudere otu onye n'ime ha.
Akụkọ ndị ga-amasị gị:
Gịnị ka ị ga-agwa Nnamdi Kanu ma ị zute ya n'ụzọ?
A tufuru nwa ọhụrụ n'Ọnịcha taa
Buhari na Osinbajo ha ga-azọkọ na 2019?
Akaọrụ ise ị nwere ike iji N10,000 bido
Okwu o kwuru kpalitere ọtụtụ asịsa n'ebe ndị ọnụ na-eru n'okwu na Naịjirịa nakwa gọọmenti etiti nọ.
Akụkọ ọzọ dara ụda bụ akụkọ nwaanyị Igbo akpọrọ Mama Boko Haram.
Aisha Wakil gwara BBC Igbo etu o si zụọ ụmụaka bụ ndị otu Boko Haram taa.
Akụkọ Ụkọchụkwụ ama ama na Naịjịria mụrụ ụmụ ejima atọ ka afọ iri na itoolu gafechara, nyere ụmụ Igbo nakwa Naịjirịa niile oke obi ụtọ.
Okwu Abaribe kwuru maka ndị ọchịehi wuru ewu n'afọ 2018.
Asọmpi iko mbaụwa niile narakwara ụmụ Igbo uche.
World Cup: Ezi 'na-ahụ ụzọ' ekwuola na Super Eagles ga-eru ọkara-ikpeazụ
Ọzọ so ya bụ akụkọ nwuchi ụmụnwaanyị Ipob otu narị na iri anọ n'Owere.
Ụmụnwaanyị ahụ n'ụlọịkpe taa.
Ụmụnwaanyị anyị adaghị iwu ọbụla - Ọkaiwu Ipob
Atọghapụla ụmụnwaanyị IPOB n'Owere
Mmiri ide kpara mkpamkpa n'ala Igbo n'afọ 2018.
Akụkọ ha kpalitere nkata a na-akpa maka IVF.
Ụmụnwaanyị ise si n'ụlọakwụkwọ Regina Pacis dị n'Onịcha kpakwara ndị Igbo mgbe ha turu ugo n'asọmpi Technovation 2018 site n'ịbụ ọkaibe n'ụwa niile.
Akụkọ ndị ga-amasị gị:
Egwu Eke atọ ga-amalite na Jenụwarị 1 - Ndị agha Naịjirịa
Green Revolution: Ihe ndị Shagari mepụtaara ụmụ Naịjirịa
Etu ị ga-esi gbanahụ mwakpo na mmemme
Second Niger Bridge dịka nkwa e kwere nwaanyị'
Igbo Tradition: Ihe mere e ji alụ nwaanyị n'ozu n'ala Igbo
Ọtụtu oge ka ndị mmadụ na-ajụ ihe kpatara e ji alụ nwaanyị n'ozu n'ụfọdụ mpaghara ala Igbo, akụkọ a kọwara ya.
Nwoke na nwaanyị jikọ aka
Igbo adịghi anabata nwoke na nwaanyị ibi na-alụghị alụ
A na-enwetakarị akụkọ gbasara ụfọdụ ndị ntorobịa maọbụ agbọghọbịa hụrụ onwe ha n'anya, ma kwekọrịtara ibikọta ọnụ dịka di na nwunye, mana ha emeghị omenala alụmdinanwunye dịka ha kwesịrị.
A na-ahụtakwa mgbe ụfọdụ ihe mberede dị iche iche n'ọnọdụ a, ọkachasị nwaanyị ịnọ n'ụlọ nwoke ahụ nwụọ na-enweghị mmemme alụm ọbụla emere n'ụzọ omenala.
Echichi nwaanyị n'ala Igbo
Ihe ise masịrị ụmụnwaanyị
Ọmụgwọ ọ bụ omenala ga-akwụsị n'ala Igbo?
Ka o sila dị, nke a na-etinyekarị ezinaụlọ dị iche iche na gbagharịa.
N'ihi ajọ ọnọdụ a, ụfọdụ obodo dị n'ala Igbo, mere ya ka ọ bụrụ iwu na nwoke ga-alụ nwaanyị ya na ya bi n'ozu, bụ nke ọ na-emeghị mgbe ọ dị ndụ.
Ihe mere eji alụ nwaanyị n'ozu:
N'ala Igbo, anaghị ekweta na nwoke alụọla nwaanyị, maọbụrụ na o mezubeghị ihe n'isi ya.
Ọ bụrụgodu na o mere nke ụlọikpe, a tụrụ anya na ọ ga-abịa mekwaa ihe dịka ndị nwe nwa siri chọọ.
Dịka ọkachamara n'okwu gbasara omenala bụ Nze Olueze Ụkaejuoha (Duruagwụ nke abụọ) n'Ụmụakara, Isu dị na Nwangele nke Imo steeti siri gwa BBC Igbo, iwu a dị ezigbo ire n'obodo ha, bụkwa nke nwere ntaramahụhụ dị iche iche so ya.
Onye n'alụghị na ndụ, ọ lụ ọ n'ọnwụ, bụ usoro ọtụtụ obodo si eme
Mana n'obodo Akọkwa dịkwa n'Imo steeti, atụmatụ a adịghị ire ọbụla, ebe ezinaụlọ mụrụ nwaanyị na-abịa eburu ozu nwa ha ma gaa lie n'ụlọ ha.
Usoro esi alụ nwaanyị n'ozu:
Onye ahụ ga-abịa gwa ndị mụ nwa na nwa ha nwere ahụ ọkụ (ọ gaghị ebu ụzọ agwa ha na ọ nwụọla).
Ha ga-eso ya gaa 'leta' nwa ha, mgbe ha hụrụ ozu ya, ha ga-ebo nke nwoke ebubo na ọ bụ ya gburu nwa ha, nke ga-eme ka ọ gọwa ụkwụ na aka ya
Iji gosi na ọ bụghị ya gburu ya ọ ga-ekwenye ịlụ ozu nwaanyị ahụ
Ọ ga-abịa lụọ ya
Ọ ga-abịaghachị gwazie ndị mụ nwa na nwunye ya anwụọla
Nwoke ahụ ga-agazi n'ihu mee mmemme akwamozu ya.
Ihe ga-eme onye jụrụ ịlụ nwaanyị n'ozu:
Dịka Nze Ụkaejuọha siri kọwaa, ihe ndị a bụ ihe ga-eme onye jụrụ ịlụ nwaanyị omeghị ihe isi ya n'ozu:
Onye ahụ ga-enweta ntaramahụhụ n'ụzọ dị iche iche
Ihe ọjọọ dịkwa iche iche na-ezute onye ahụ
Ihe anaghị agara onye dị otu a nke ọma
Onye ahụ nwekwara ike ịnwụ ọnwụ ihere
Mana onye ahụ nwere ike ichegharị, tụmadụ ma ọ bụrụ na ihe ndakwasị niile a bido ịdakwasị ya.
Ihe onye ahụ ga-eme ma o chegharịa
Ọ bụrụ na nwoke ahụ kpọchiri ntị ma mechaa chegharịa n'ihi ihe mkpọbi ụkwụ ọ na-enweta, ihe ndị a ka ọ ga-eme:
Onye ahụ ga-ezite ndị okenye obodo ha ka ha bịa mee ka ala daa jụụ
A ga-enye ya ntaramahụhụ site n'ịhụ na o mezuru ihe ndị o kwesịrị ime n'ụzọ okpuku abụọ.
Nigeria 2019 elections: Njirimara ndị na-azọ oche Onyeisiala – Muhammadu Buhari
Onyeisiala Naịjirịa bụ Muhammadu Buhari na-azọ ọkwa dịka onyeisiala nke ugboro abuọ ya n'ime ọchịchi onye kwuo uche ya n'okpuru pati na-achị.
President Muhammadu buhari
Onyeisiala Muhammadu Buhari na-achụ nta vootu ugbua iji bụrụ onyeisiala Naịjirịa nke ugboro atọ.
O bu ụzọ bata ọchịchị n'ọnwa Disemba 1983 (1984) ka ndịagha Naijirịa nara ọchịchi n'ike, mana ụfọdụ ndị agbatobi ya chuturu Buhari n'ike n'afọ 1985.
Nrụrịtaụka BBC ka na-aga n'ihu ugbua
Buhari mechara bụrụ onyeisiala site na ndọrọndọrọ ọchịchi onye kwuo uche ya na'afọ 2015, ka ọgbara mbọ ịnweta ya bụ oche ugboro atọ n'efu.
Dịka mgbe ọ na-achị dịka onyeagha, Buhari enweghị ezigbote aha banyere ikike diri onye.
Agbanyeghi na-anọ n'ọchịchi onye kwuo uche ya, ọtụtụ mmadụ nọ na mkpọrọ maka Buhari ekweghị ịtụhapụ ha dịka ụlọikpe sị ka eme.
Nwoke a dị afọ 76 ṅụrụ iyi ọrụ n'afọ 2015, ma kwe nkwa na ya ga-ebuso agha megide mpụ na nrụrụaka na ọgbaghara, nakwa kwalite akụnaụba Naịjirịa.
Afọ anọ na-abịa na ngwụcha mana ọtụtụ ndị mmadụ ekweghị na ihe o mere pụtara ihe anya na-ahụ.
Okwere nkwa na ya ga emeri Boko Haram na-agha Naịjirịa na-ebuso ndị a chọro ikewapụta mba ofufe alakuba na ọwụwa anyanwụ ugwu Naịjirịa, mana na nso a, ndị a na-akpazị ike na-enye ebumnobi Buhari inọdụ n'oche onyisiala nsogbu site n'etu ha si awakpo mpaghara ahu.
Ndị ọnụ ha na-eru n'okwu kwenyere na Buhari ga-ezute ezigote ọgụ n'aka pati na-anọghị n'ọchịchi aha ha na-ada ụda karịa - onye bu ọkọlọtọ PDP bụ Atiku Abubakar bụkwa onye ofufe alakuba ma sikwa ugwu Naịjirịa dịka Buhari.
Buhari bụ onye buu ọkọlọtọ All Progressives Congress (APC) nwere aha dịka onye aka ya kwụ ọtọ n'ime dị ndọrọndọro na Naịjirịa, agbanyeghị na ọtụtụ mmadụ na-ahụ achumta vootu ya ka ihe na-egosị mkwafu akụnaụba.
Akụkọ ndị ga-amasị gị:
Ọ fọrọ obere ka 'Egwu Eke II' loo Nnamdi Kanu - Buratai
Obi esighi m ike maka mpụ n'ime ntuliaka 2019' - Atiku
Nigeria Election 2019: Ndị na-azọ ntuliaka na osote ha
Ị ma mmadụ isii kacha pụta ihe n'ime ndị na-azọ ọkwa onyeisiala na ntuliaka 2019?
BBC ga-agba ha n'anwụ.
Ndị na-azọ ọkwa onyeisiala
Lee mmadụ isii na-azọ ọkwa onyeisiala ndị mmadụ kacha anụ aha ha na ndị osote ha:
Ka otu na-ahụ maka ntuliaka na Naịjirịa bụ "Independent National Electoral Commission (INEC)" bipụtara akwụkwọ gosiri na ihe karịrị mmadụ iri asaa na-azọ ọkwa onyeisiala na 2019, BBC Igbo chọrọ igosi gị ndị nke aha ha kacha ada ụda.
Nkwado ntuliaka n'Ọwụwa Anyanwụ ebirila ọkụ
Agaghị m adị ka Tinubu ịgwa ndị mmadụ onye ha ga-atụnyere'
Peter Obi agaghị enye gị ego mana ọ ga-akwado ọrụ ọbụla ziri ezi'
N'ime mmadụ isii a na ndị osote ha, e nwere ụmụnwaanyị atọ n'ime ha; otu na-azọ onyeisiala ebe ndị ọzọ na-azọ osote.
1) Muhammadu Buhari na Yemi Osinbajo
Buhari na Osinbajo achịala Naịjirịa kemgbe afọ 2015 n'okpuru pati All Progressives Congress (APC)
Onye bụ Muhammadu Buhari?
A mụrụ ya n'ụbọchị iri na asaa nke ọnwa Disemba afọ 1942
Ọ chịala Naịjirịa ugboro abụọ; dịka onye agha nakwa onye nkịtị
Ọ zọrọ ọkwa onyeisiala ugboro atọ (2003, 2007 na 2011) tupu ọ zọta ya n'afọ 2015
N'otu aka a ọ bụ onyeisiala, ọ bụkwa onye mịnịsta na-ahụ maka mmanụ amịpụtara n'ala
Onye bụ Yemi Osinbajo?
A mụrụ ya n'ụbọchị asatọ nke ọnwa Maachị afọ 1957
Ọ bụ ụkọchukwu n'ụka Redeemed Christian Church of God(RCCG)
Ọ zọtara ọkwa osote onyeisiala Buhari n'afọ 2015
Ọ bụkwa ọkaiwu ọnụ na-eru n'okwu
2) Atiku Abubakar na Peter Obi
Atiku na Obi na-efe ọkọrọtọ Peoples Democratic Party (PDP) na ntuliaka 2019 a
Onye bụ Atiku Abubakar?
A mụrụ ya n'ụbọchị iri abụọ na ise nke ọnwa Nọvemba n'afọ 1946
Ọ bụ osote onyeisiala site n'afọ 1999 ruo 2007
Ọ zọọla ọkwa onyeisiala dịka onye bu ọkọrọtọ pati ya ugboro abụọ; n'afọ 2007 n'okpuru AC nakwa 2018 n'okpuru PDP
Ọ bụ onye achụmnta ego nwere ọtụtụ azụmahịa dị iche iche
Onye bụ Peter Obi?
A mụrụ ya n'ụbọchị iri na itoolu nke ọnwa Julaị n'afọ 1961
Ọ zọtara gọvanọ Anambara steeti n'okpuru pati APGA n'afọ 2003 mana ọ rigoghị n'oche ruo Maachị 2006 mgbe o meriri n'ụlọikpe, mana e mechara chutuo ya n'ọnwa Nọvemba afọ ahụ.
O mechara lọghachita n'oche ya na Febrụwarị 2007, ma pụọ na Mee oge Andy Uba meriri ya, mana ụlọ ikpe kwuru ka a hapụ ya nọzuo afọ anọ ya.
O rituru n'oche dịka gọvanọ Anambara n'afọ 2014 ka ọ chizuru ugboro abụọ
Ọ bụ onye ọkachamara n'ihe gbasara akụnaụba
3) Oby Ezekwesili na AbdulGaniyu Galadima
Galadima bụkwa onyeisioche otu pati Allied Congress Party of Nigeria (ACPN) ha chọrọ iji zọta ọchịchị
Onye bụ Oby Ezekwesili?
A mụrụ ya n'ụbọchị iri abụọ na asatọ nke ọnwa Epreelụ 1963
Ọ bụ mịnịsta na-ahụ maka ihe e gwuputara n'ala site na 2005 ruo 2006 nakwa nke agụmakwụkwọ site na 2006 ruo 2007
O so hibe otu "Bring Back Our Girls (BBOG)" na-ahụ maka ụmụaka Chibok a tọọrọ kemgbe afọ 2014
O merie, ọ ga-abụ nwaanyị mbụ ga-abụ onyeisiala na Naịjirịa
Onye bụ Ganiyu Galadima?
A mụrụ ya n'ụbọchị iri na otu ọnwa Jun nke afọ 1964
Ọ gụrụ akwụkwọ na Mahadum Kwara steeti ebe o mechara bụrụ otu onye n'ime otu ndị na-achị n'ụlọ akwụkwọ ahụ
Ọ bụbu onye zọrọ oche onyeisiala n'okpuru pati ACPN n'afọ 2015
Ọ bụ onye ojiegoachụego
4) Kingsley Moghalu na Umma Getso
Moghalu na Getso na-azọ ọkwa n'okpuru pati Young Progressive Party (YPP)
Onye bụ Kingsley Moghalu?
A mụrụ ya n'ụbọchị asaa nke ọnwa Mee nke afo 1963
Nke a bụ mbụ ọ na-azọ ndọrọndọrọ ọchịchị Naịjirịa
Ọ gụru akwụkwọ ma nata asambodo dịka ọkaiwu na mahadum
Ọ bụkwa onye ọkachamara n'ihe gbasara ịchekwa akụnaụba.
Ọ rụrụ dịka directọn n'ụlọakụ etiti nke a kpọrọ Central Bank of Nigeria(CBN) na bekee.
Onye bụ Umma Getso?
A mụrụ ya n'afọ 1981
Ọ bụ osote onyeisioche otu pati ha bụ YPP
Ọ bụ onye ojiegoachụ ego, nakwa onye na-agba mbọ n'ihe gbasara ikike ruuru ụmụnwaanyị
5) Omoyele Sowore na Rabiu Ahmed Rufai
Sowore na Rufai na-azọ ọkwa n'okpuru pati African Action Congress (AAC)
Onye bụ Omoyele Sowore?
A mụrụ ya n'ụbọchị iri na isii nke ọnwa Febrụwarị 1971
Ọ bụ onye na-ebu ihe gbasara ikike dịrị onye n'isi.
Ọ malitere ya oge ọ ka nọ na mahadum
O hibere ụlọọrụ ntaakụkọ 'Sahara Reporters'
O hibere otu pati AAC n'ọnwa Ọgọstụ nke 2018
Onye bụ Rabiu Ahmed Rufai?
A mụrụ ya n'ụbọchị iri na asaa nke ọnwa Julaị 1976
Ọ bụ dibia Bekee maọbụ dọkịnta bụ ọkachamara n'ihe gbasara ahụ ike
Ọ kuziburu nkuzi na mahadum Bayero dị na Kano
6) Fela Durotoye na Khadijah Abdullahi-Iya
Durotoye na Abdullahi-Iya na-azọ ọchịchị n'okpuru pati Alliance for New Nigeria (ANN)
Onye bụ Fela Durotoye?
A mụrụ ya n'ụbọchị iri na abụọ nke ọnwa Mee n'afọ 1971
Ọ gara mahadum Obafemi Awolowo dị n'obodo Ile-Ife
Ọ bụ onye na-akụziri ndị mmadụ etu e si eji ego achụ ego, ma bụrụkwa onye na-eji okwu akpalite mmụọ ndị mmadụ
Ọ na-azọ ọkwa Onyeisiala n'okpuru pati Alliance for New Nigeria (ANN)
Onye bụ Khadijah Abdullahi-Iya?
Ọ bụ onye hibere otu na-ahụ maka nlekọta ụmụnwaanyị bụ "Women Community of Africa (WCA)" nakwa "Rags to Riches (R2R)"
Ọ bụkwa onye ọkaiwu
Kedụ onye ị ga-atụnyere?
Imo Election Results: Ihe asaa gbara ọkpụrụkpụ Uche Nwosu kwuru
Naanị Uche Nwosu bịara nrụrịtaụka BBC igbo mere maka ọkwa gọvanọ n'Owere Imo steeti.
Igbo juru n'Owere mgbe BBC Igbo mere nrụrịta ụka nke ndị na-azọ ọkwa gọvanọ n'Imo steetị mana ọ bụ ihe tụrụ ndị Imo n'anya na naani otu onye n'ime mmadụ anọ kwesre BBC Igbo nkwa na ha ga-abịa nrụrịta ụka ahụ bụ ihe bịara ya.
Ọnụ na-ekwuchitere ndị APC n'Imo steeti agbasola Uche Nwosu
Imo APC Primaries: A kpọpụtala Uche Nwosu dịka onye ga-azọ ọkwa gọvanọ Imo
Ndị a tere ndị Imo ụnyị n'ihu bụ Emeka ihedioha PDP, Hope Uzodimma nke APC na Ifeanyi Ararume nke APGA.
Onyeisi BBC Igbo bụ Adline Okere sị na ọ bụ sọọsọ Ararume bụ onye gwara ya na ya nwereike ghara abịa maka na ya na-amalite achụm nta vootu ya.
Ya bụ emume bidoro ka o ji ọkara gacha elekere abụọ n'ehihe.
Na nrụrịtaụka ahu sọọsọ ya bịara, Uche Nwosu kwere nkwa na ya ga-akwụ pụkụ naira iri atọ dịka ụgwụ ọnwa opekatampe ma ọ bụrụ na gọọmenti etiti hibe ya.
Nwosu gakwara n'ihu kwuo na pati ya enweghi onye na-azọ onyeisiala ka o tinyere ọnụ n'okwu banyere nkwado o na-enye Onyeisiala Muhammau Buhari.
Ihe ọzọ o kwuru bụ; "O nweghị ihe ọ bụla nọ na 'manifesto' m agaghị eme."
Okwu asaa gbara ọkpụrụkpụ Uche Nwosu kwuru:
Uche Nwosu si APC banye otu AA iji zọọ ọkwa gọvanọ n'Owere Imo steeti
Nwosu kwupụtara ihe ọ ga-emere ndị steeti Imo ma o were ọkwa ọchịchị na ntụliaka a ga-eme n'ọnwa Maachị afọ 2019.
Buhari for President: 'Otu AA nwere ike ịpịasu Uche Nwosu'
Ọ bụghị eziokwu na Action Alliance akwụghị Uche Nwosu n'azụ - Obidiche
Ngwa, lee ihe ndị ọ rụtụrụaka na nkeji na nkeji:
A ga m eweta agụmakwụkwọ bụ ịgba site na mgbakọ aka ndị ụka
A ga m eme ka ahụike bụrụ n'efu maka ụmụaka, ụmunwaanyị dị ime nakwa ndị okenye
A ga m eme ka ndị ntorobịa bata n'ọrụubi
A maara m nke ekwe na-akụ n'ihe gbasara okwu ọchịchị
A ga m eme kai he ndị e ji ebi ndụ baara ndị Imo ụba
A ga m akwụ ụgwọ ọnwa ọpekatampe puku iri naịra atọ ma gọọmenti etiti kwuputa ya
A ga m eleba anya n'ihe gbasara ụgwọ ezumike nka
Akụkọ ga-amasị gị:
Uzodimma, Ihedioha na Ararume abịaghị nrụrịtaụka BBC Igbo
Atiku bata Amerịka o nwere ajụjụ ọ ga-asa anyị-Lai Mohammed
Ihe ụmụ Naijiria na-ekwu maka  njem Atiku na mba Amerika
Atiku: Abuja kporo ọkụ dịka Atiku lọtara njem Amerịka
Akụkọ maka nlọta Atiku Abubakar, ọkụ gbara ụlọọrụ mmepụta mmanya Guinness, onyeisiala Buhari na akụnaụba ndị ndọrọndọrọ, akụkọ Onnoghen, ihe mberede Mexico na ndi ọzọ so.
Akuko dị mkpa:
Ndị otu PDP na ndị ihe Atiku Abubakar na-amasị pụtara n'igwe n'ọdọgbọelu Nnamdi Azikiwe dị n'Abuja iji nabata Abubakar, onye gara mba Amerịka.
Atiku na onyeisi Ụlọomeiwu Naijiria bụ Bukola Saraki soro mee njem abalị abụọ na mba ahụ ebe dịka Atiku siri kọwa, ya ndị ọrụ gọọmenti mba ahụ na ndị ojiegoachụego nwere ọgbakọ.
Atiku ga-esonye na ndọrịtaụka nke ndị na-azọkwa onyeisiala ga-eme n'abalị Satode n'Abuja.
Ọkụ gbara n'ụlọọrụ mmepụta mmanya Guinness
Ọkụ gbara ụlọ mmepụta mmanya nke ụlọọrụ Guinness n'Osisioma Industrial Layout, Aba, Abia steeti ụbọchị Fraide.
Ọkụ ahụ nke gbara rue awa isii bụ ndị ụlọọrụ na-emenyụ ọkụ, nakwa ụlọọrụ ndị ọzọ nọ nso, ndị uweojii na ndị obodo ahụ nyere aka gbanyụọ ya.
Ọnụ na-ekwuru Guiness bụ Nike Ọnakoya gwara BBC Igbo na ọkụ ahụ emerụghị mmadụ ahụ nke ọ na emebei nnukwu ihe.
O kwukwara na ọrụ mmepụta mmanya ha ka dị ire n' ọdọ ha dị na Benin nakwa Ogba,Lagos Breweries.
O nweghị ihe mmerụ ahụ maọbụ nnukwu ihe mebiri site n'ihe mere dịka ọgba nke Aba bụ maka mgbarị ọrụ ma nwekwa naanị ndị ọrụ mmadụ ole na ole.	 	 
Ebe anyị jiri mere ebe mmepụta manya bụkarịrị na ọdọ anyị dị na Benini nakwa Ogba(Legọs).
Ọ bụ akụkọ ụgha na a chọrọ inwụchi Onnoghen
Femi Adesina bụ onye ntaakụkọ ama ama tupu ọrụwa n'ụlọọrụ onyeisiala
Ụlọọrụ onyeisala  agọọla sị na akụkọ na gọọmentị chọrọ ịnwụchi ọkaikpe ukwu Naijiria bụ Jọstis Onnoghen bụ akụkọ ụgha.
Ọnụ na-ekwuru onyeisisala Muhammadu Buhari bụ Femi Adesina kwupụtara n'igwe okwu Facebook ya na " akụkọ ụgha" ahụ nke  ha boro otu jikọrọ ndọrọndọrọ ọchịchị (Coalition of United Political Parties(CUPP) .
Donald Trump: Ọganihu adịla n'okwu iwepụ ngwagha nuklịa Nọt Korịa
Gọọmenti mba US mechiri n'izu gara ga maka na ndị sineti akwadoghi bọjetị ha
Onyeisiala Amerịka bụ Donald Trump ekwuola na enwela ọganihu were anya n'okwu iwepụ ngwagha nuklịa mba Nọt Korịa.
O kwu ya dị iche n'ihe ndị ọkachara na-ekwu sị na agabeghị ya ụzọ aga fọdụkwa iru ebe a na-aga.
Liverpool na Crystal Palace chịpụrụ ya
N'egwuregwu,
Liverpool gbara Crystal Palace ọkpụ atọ asatara abụọ n'Asompi premier league ha mere ụbọchị Satọde.
Gọọmentị ga-ere akụnaụba ndị aka ha dị na mpụ
Onyeisiala Muhammadu Buhari ekwuola na gọọmentị ya ga-ere akunaụba anatara ndị ndọrọndọrọ ọchịchị aka ha dị na mpụ na nrụrụ aka.
Buhari kwuru nke a na Kaduna bụ ebe ọgara achụmata vootu ụnyaahụ.
Ọ sị na atumatụ bụ maka na ya achọghị ka eme ihe ọ sị na emere na afọ 1985, bu enyeghachi ndị a akunaụba ha.
Ndị ụlọọrụ Ọkwaiwu ukwu Naịjirịa amalitela njem ịchụtụ Onnoghen
Akụkọ na-eru anyị ntị na-akọwa na Gọọmentị etiti agaala ụlọikpe Code of Conduct ịrịọ ka ewepụ Ọkaikpe Walter Onnoghen n'ọkwa ya dika Ọkaikpe ukwu nke Naịjirịa nakwa onyeisi ngalaba na-ahụ maka ndị ọrụ ikpe bu National Judicial Council.
Onye eji aha ha tinye ya bu akwukwọ na CCT bụ Ọkaiwu ukwu Naịjirịa Abubakar Malami
N'ofesi
Ihe ruru mmadụ iri abụọ anwụọla na mba Mexico ka ọkụ bara igwe na-ebu mmanụ ụgbọala.
Ọtutụ ndi ọzọ merụrụ ahụ na ihe mberede a mere na Hidalgo steeti dị na etiti Mexico.
N'egwuregwu
Mgbe Lobi Stars and Heartland FC zutere
Lobi Stars nke Naịjirịa ga-ezute Asec Mimosas nke Ivory Coast taa n'isi obodo mba ahụ bụ Abidjan na agba nke abụọ ha n'iko CAF Champions League.
Ndi Lobi ji okpu goolu abuọ asatara otu merie agba nke mbu ha na Mamolodi Sundowns gbara n'Enugwu.
Gee nkeji ndị a ebe a:
Lee ihe nkiri nke taa:
Obasanjo: 'Anyị chọrọ onyeisiala isi na ahụ zuruoke'
Onye chiburu Naịjiria bụ Olusegun Obasanjo ekwuputela ọtụtụ ihe na-ewute ya maka etu ihe si kwụrụ na Naịjiria ugbua na ihe ọ chọrọ ka ụmụ Naịjirịa mee gbasara ya.
Obasanjo
Olusegun Obasanjo ekwuola na o cheghị na Inec ga-eme ntụliaka kwụ ọtọ n'ọnwa na-abịanụ.
Ọ bụrụgodi na ha chọrọ ime ntuliaka kwụọtọ, ndị nọ n'ọchịchị ugbua agaghị enye ha ohere.
A malitela otu njikọ nke Obasanjo
Atụnyerela gọọmenti a na 2019 - Obasanjo
Obasanjo kwuru nke a mgbe ọ na-agụpụtara ndị ntakụkọ akwụkwọ o depụtara akpọrọ "Points for concern and action" n'ụlọ ebe o na-edowe akwụkwọ na Abeokuta.
O kwuru na ihe Naịjirịa chọrọ ugbua bụ onyeisiala nwere uche zuruoke ma sikwa ike ichi obodo.
Obasanjo kwuru ka ụmụ Naịjirịa too obere ihe Buhari meere ha kamgbe ọ nọ n'ọchịchị.
N'okwu ya, "Buhari alafu go anyị na mbụ, anyị ga-abụ ewu maọbụru na anyị kwe ka ọ rafuo anyị ọzọ."
O were ọchịchị Buhari tunyere nke onye agha ji aka ike chị Naijirịa akpọrọ Sanni Abacha mgbe ọ dị ndụ dịka onyeisiala.
Akụkọ ndị ga-amasị gị:
Nwa m anwụchala n'ihi ego adịghị ịwa ya obi'
Ị maara ilu Igbo nke ọma?
Day 28: Ị ma aha pati 91 dị na Naịjirịa?
#BBCNigeria2019
Atiku bata Amerịka o nwere ajụjụ ọ ga-asa anyị-Lai Mohammed
Olusegun Obasanjo: Ihe Atiku ji kara Buhari mma
Obasanjo gwara BBC na ya elelechar ihe Buhari mereela ma hụ na Atiku ka ya mma mmaji abụọ.
Na mkparịtaụka ya na BBC Yoruba nwere, onye bụbu Onyeisiala Naịjirịa bụ Olusegun Obasanjo kwuru maka onye bụbu osote nakwa onye na-azo ọchịchị na ndọrọndọrọ ọchịchị nke 2019 bụ Atiku Abubakar.
O sị na asị ya hara ugbua na ya ga ahara Atiku karia Buhari n'ihi ihe Buhari merela.
Ndị e nwere ịhọrọ n'etiti ha bụ onye nke APC na nke PDP.	 	 
Site n'ihe m huru n'aka Buhari- amaghị ọrụ ma ncha, ịkpa oke, nrụrụaka, adịghị ike ahụ, adịghị ike nke uche na ihe niile ndị ọzọ were ya tụnyere Atiku.	 	 
Atiku ga-agbali mmaji abụọ karịa Buhari.
O kwukwara maka Boko Haram nakwa Independence National Electoral Commission (INEC).
Obasanjo kọwara na ya kwenyere na Onyeisiala Muhammadu Buhari ka Atiku njo, bu ihe mere ya jiri rapụ ikwado ndi ntoroọbịa n'ime mmadụ 73 na-azọ oche onyeisiala Naịjirịa.
O kwukwara ihe mere tupu ndị agha wakpo obodo Odi n'afọ 1999, bụ mgbe ihe ruru mmadụ 2500 ndị obodo nwụrụ n'aka ndị agha.
Mkparịtaụka a ga-apụta n'uju eche bụ ụbọchị nke 22 nke ọnwa Janụwarị 2019.
Ụbịam sokwa eme na ndị mmadụ na aṅụ ọgwụ ekwesighị maka na ha ejighị ego ha ji aga ụlọọgwụ.
Dịka Oriuiakhi sị kwụọ, "ọ bụ ụdị agwa ọjọ a ụfọdụ na-eme megide ogwu mgbochi mere ogwu ụfọdụ e ji agwọ ịba jiri nwụọ pịị."
Ihe anọ ị maghị maka ọrịa ịba
Ọ sị na ndị ụfọdụ na-aga na Kemist, gọrọ ọgwụ ndị a na-enweghị ikike n'aka ndị dọkịnta aṅụ ya.
Nke a ga-eme na mgbe ahụ ha chọzịrị ya bụ ọgwụ, ọ gaghịzị arụ ọrụ n'ahụ ha.
O kwukwara na ihe a  bụ nsogbụ dịara ọrụ ahụike.
Kedụ ihe a ga-eme ka ọgwụ mgbochi rụọ ọrụ ka o kwesiri?
E kwesiri inye ndị mmadụ ezigbo ọzụzụ maka otu esi aṅụ ọgwụ mgbochi.
Naanị mgbe dọkịnta deerela mmadụ ọgwụ mgbochi ndị a bụ mgbe e kwesiri ịnụ ya.
Nutrition: Oke ibu abụghị na ahụ dị nwa gị
Ndị na-ere ọgwụ mgbochi ekwesighị iresi ya mmadụ ma onye ahụ ejighị akwụkwọ dọkịnta ya dere.
E kwesikwara ịme nnyocha Bekee kpọrọ "Culture and Sensitivity" tupu enye mmadụ ọgwụ mgbochi.
Onye ahụ adịghị gaa n'ụlọọgwụ ga mee nnyocha ka e wee deere ya ọgwụ kwesiri.
Ndị ọrụahụike kwesiri ịkọwara ndị mmadụ mkpa ọ dị ịmata ka esi aṅụ ọgwụ mgbochi ndị a.
Akụkọ ga-amasị gị
Ewepụtaghị ego maka nyefe ọchịchị Imo steeti
Mmechi ụlọọrụ isiobodo Naịjirịa na ihe ọ pụtara
Gịnị ga-eme ma akwụsị iji akpa wakịrị wakịrị ekechi ihe?
Nigeria Vs Ukraine: Flying Eagles ejirila ịbụ 'ikpeazụ ka mma' gafee
Ụmụ Naijiria ji ogboigwe saa Tijani Mohammed ahụ dịka Naijira gbara ọnyụpa n'asompi ha na Ukraine gbara n'abalị Tọzde.
Ademola Olajire
Ndị egwu Flying Eagle gbara ọnyụba n'asompi ha na mba Ukraine
Naijiria na Ukraine nyere onwe ha otu ọkpụ otu ọkpụ n'asompi U20 World Cup nke Nigeria na mba Ukraine sọrọ n'abalị Tọzde.
Mana obi adịghị ụmụ Naijiria mma dịka ndị egwu bọọlụ Flying Eagle siri akpụla 'band' azụ n'asompị ahụ dịka ha gbara ka ehi azọsịrị nsị n'afọ.
Ụmụ Naijjiria ji iwe na ọnụma gwee Tijani Mohammed  nke Flying Eagle ka ose dịka Nigeria na-agba ọnyụpa n'asompi
Tijani gbara penariti, oche goolu Ukraine echeta ya ka ọ fọrọ ntabi anya ole na ole tupu ọkara oge asompi ahụ.
Nke  mere dịka  Danylo Sikan  nke Ukraine nyere goolu mbu ha.
Mana Tijani zọtara onwe ya oge ka o jiri penarịti ọzọ nye goolu na nkeji 47 nke asompi ahụ.
Ọtụtụ ụmụ Naijiria zisara iwe ha n'ahụ Tijani.
Lee ihe ụfọdụ kwuru:
@10Qmedia kwuru na Tijani Muhammed bụ onye bọọlụ kachasị njo na ndị na-agbara Naijiria bọọlụ.
@vic_MLS tụụ arịị na Tijani tufuru ohere penarịti ahụ.
@rappatek kwuru na onye nchịkọ Flying Eagles kara iwdepu Tijani n'oge.
@SSnetwork kwuru na ha ejighị otu obi gbaa bọọlụ.
Jane Ada: Eji m ịkpụ arụsị Ndigbo egosi ụwa njirimara Ndigbo
Jane Ada bụ nwafọ Igbo bi n'Amerịka ji aka ọrụ ya kọwaa etu o ji hụta ụfọdụ chi dị n'ala Igbo.
Jane Ada bụ onye e ji ihe osise na ọkpụkpụ mara kwuru na ọ bụ site n'ikpụ ihe ka o ji akọwapụta ụfọdụ chi eji mara ndị Igbo.
Jane gụrụ akwụkwọ Sekọndịrị n'Enugwu tupu ọ gaa mba Amerịka na-arụ ọrụ kwuru na ọ maghi mgbe nke ji malite kama na ọ bụ Chineke nyere ya onyinye pụrụiche a.
Arụsị ndị ọ kpụrụla gụnyere Amadioha na Ala,arụsị abụọ a ma ama n'ala Igbo.
Gee ntị nụrụ ma etu o siri mee nke nakwa ebumnuche ya gbasara omenaala na asụsụ Igbo.
Ndị mere akụkọ a: Chioma Nkemdilim na Nnamdi Agbanelo.
Women's World Cup 2019: Super Falcons ka Super Eagles agbata ihe na bọọlụ
Ụfọdụ ụmụnwaanyị ndị ntaakụkọ n'egwuregwu akọwala ụfọdụ nsogbu egwuregwu bọọlụ ụmụnwaanyị na-enwe na Naịjirịa.
Ndị ntaakụkọ n'egwurgwu bọọlụ bụkwa ụmụnwaanyị ekwuola na Super Falcons nke Naịjirịa ka agbata ihe na bọọlụ karịa ndị ogbo ha ndị nwoke.
Ha kwuru n'agbanyeghi nke a na ndị mmadụ karịsịa ụmụnwoke a naghị etinye uche na bọọlụ ụmụnwaanyị na Najirịa nakwa Afrịka.
Ha gara n'ihu kwuo na gọọmentị a naghị etinye uche nakwa ego n'egwuregwu bọọlụ ụmụnwaanyị dịka ha si eme na nke ụmụnwoke agbanyeghi na ụmụnwaanyị na-ebute Iko karịa ndị nwoke.
Na ọ bụ ihe ndị a mere anaghị anụ akụkọ banyere asọmpi dị iche iche ụmụnwaanyị na-agba na Naịjrịa.
Nigeria vs Norway: Akpọchuola Naijirịa ihu ahị France taa.
Norway ewerela ọkpụ atọ kpọchuo Super Falcons ihu ahịa n'asọmpi iko mbaụwa ụmụnwaanyị na France.
Norway na Naíjiría n'asómpí iko mbaúwa úmúnwaanyi na France
Norway ejirila ọkpụ goolu atọ sị Naịjirịa ndewo n'asọmpị iko mbaụwa ụmụnwaanyi bụ nke amalitere an France taa.
Ụmụnwaanyị Norway gbara bọọlụ ka nwoke ebe ndị Naịjịrịa mere ka nwaanyị ha bụ ruo mgbe a lọtara ezumike ha malitere ịkpọ ganị ganị nke amịtaghị mkpụrụ ma ọlị.
France mere Super Falcon ịwa
Gịnị mere bọọlụ ụmụnwaanyị anaghị amasị gi?
Goolu Norway mbụ nke sị n'ụkwụ Reiten banyere an nkeji iri na asaa (17") ebe nke abụọ banyere na nkeji iri atọ na anọ (34") site n'ụkwụ Utland
Egwu bara Naịjirịa ahụ bụ nke gosiri n'ahụ Ohale bụ nke mere ka onye Naịjirịa goolu nke atọ na nkeji iri atọ na asaa (37").
Ka a na-eme nke a, Naịjirịa jizi mpekere akwụkwọ edo edo site n'aka  Francisca Ordega na Desire Oparanozie bụ onye bu ụzọ rite ya bụ akwụkwọ ịdọaka na ntị na nkeji iri na atọ (13").
Norway ji ọkpụ atọ merie Naịjirịa mgbe alara ezu m ike bụ nke Naịjirịa enwetaghị ụsa ya rụọ mgbe egbuchiri ya bụ asọmpi.
Na abalị Satọde a ka Iko mbaụwa ụmụnwaanyị biiri ọkụ na mba France bụ nke Naịjịrịa na mba 24 ndị ọzọ so na ya.
Naịjirịa sọ na ikpo nke A bụ ndị bidoro ya bụ asọmpị na Stade Auguste Delaune dị na France.
Naịjirịa na South Koria ga-ezuta na Wenezde n'elekere abụọ nke ihihie na Stade des Alpes, Grenoble.
Spain ejirilarị ọkpụ atọ asatara oti kpọchuo South Africa ihu ahịa.
Akụkọ ga-amasị gị
Ụlọikpe ukwu n'Abụja emepeela AIT ọzọ
NBC anapụla AIT, Ray Power ikike mgbasaozi
Gịnị mere bọọlụ ụmụnwaanyị anaghị amasị gi?
Nigeria vs South Korea: Falcons achakeela ka ugo
Otu Falcons Naịjirịa ejirila ọkpụ goolu abụọ merie ogbo ha nke mba Sawụt Koria.
Oshaola nke Naịjrịa
Ọgbọ egwuregwu Fransị enwurula ọkụ ugbua dịka Falcons nke Naịjirịa tuuru ugo.
Goolu mbụ Naịjirịa si n'aka ndị Sawụt Korea mgbe Kim Do-yeon gbabara bọọlụ na neetị ha na nkeji 29.
Nke a mere na amalitere nyocha site na Teknụzụ VAR tupu anabata goolu ahụ.
Asisat Oshoala gosiri ndị Sawụt Koria na Naịjirịa abịaghị egwuregwu ụmụaka na nkeji 75.
Nigeria vs Norway: Norway akpọchuola Naijirịa ihu
O ji otu ọkpụ goolu saa ha anya nke mere na Naịjirịa meriri asọmpị ahụ.
N'ikpeazụ, Naịjirịa ji mmeri a gbara isi onwe dịka Norway merichara ha n'asọmpị nke mbụ ha.
George Weah ezutela Buhari n'Abuja
Onyeisiala mba Liberia bụ George Weah bịara zute onyeisiala Muhammadu Buhari ụbọchị Tọọzde n'obi gọọmenti dị n'Abuja.
Weah bịara zute Buhari
George Weah na Muhammadu Buhari
Onyeisiala mba Liberia bụ George Weah bịara zute onyeisiala Muhammadu Buhari ụbọchị Tọọzde n'obi gọọmenti dị n'Abuja.
Dịka onye nnyemaka na okwu gbasara soshal midia nke onye isiala siri kwụpụta n'igwe Twitter, onyeisiala mba abụọ ahụ nwere mkparịtaụka n'okwu gbasara mmekọịta mba abụọ ahụ dịka o siri gbasa nchekwa na akụnaụba.
A họpụtala Chiji Collins dịka onyeisi ụlọomeiwu Imo steeti
Ndịomeiwu ọhụrụ na steeti Imo ahoputala Maazi Chiji Collins dịka olu na-ekwuru ha.Nwa amadi a, bụ onye na-anọchite anya okpuruọchịchị Isiala Mbano nke steeti ahụ.
A họpụtara ya na-enweghị onye mara ya aka n'ihu.Nke a bụ nke ugboro abụọ ọ na-aga n'ụlọomeiwu ahụ dịka ahọpụtachara ya nke mbụ n'afọ 2015.
Uloomeiwu a họpụtakwara Okechukwu Onyekanma, bụ onye na-anọchite anya Mbaitoli nke steeti ahụ dịka osote ya.
Onye ọchịehi ebepụla isi nwaagbọghọ n'Ekiti
Obodo Ilasa Ekiti dị n'Ekiti Steeti nọ n'ọgbaghara ugbua n'ihi ọnwụ otu nwaagbọghọ onye ọchịehi bepuru isi maka na ọ jụrụ ịlụ ya.
Onye ọchịehi a a na-akpọbeghi aha ya chechiri nwaaghọghọ ahụ n'ụzọ ebe ọ gara ịkụte mmiri ma bepu ya isi na Tuzde.
Nwoke agbaala nwaanyị na ezinaụlọ ya ọkụ maka ịjụ ya enyi
Nwoke egbuola nwunye ya maka ekworo
Onyeisi obodo ahụ bụ Ajayi Omolagba sị na onye ọchịehi ahụ dị na mbụ kụchie nwaghọghọ site n'aka ezinaụlọ ya dịka iwu ndị Fulani si dị.
Mana ndị ezinaụlọ nwagbọghọ ahụ jụrụ ịlụnye ya nwoke ọchịehi ahụ nke mere o ji gbuo nwaagbọghọ ahụ.
Ndị uweojii Ekiti Steeti kwuru na nke a mere eme, na ha anwụchiela nwoke ahụ site na kepukepu ha nwetere.
Ọkụ gbara ụlọahịa na Port Harcourt
Gọmentị River steti etịnyela ọnụ na ya bụ ọkụ mgbara n'ụlọahịa Port Harcourt Shopping Mall.
Odeakwụkwọ steeti ahụ bụ Tammy Danagogo gwara ometutara dere jụụ na ha ga-emezị ya bụ ụlọahịa ka ndị mmadụ malite azụmahịa taa bụ tọzde.
Atọọrọ onyeisi obodo na Katsina
Ndị ọchịehi egbuola ọtụtụ mmadụ na Benue na steeti ndị ọzọ dị na Naịjirịa
Akụkọ na-eru anyị ntị na-ekwu na ndị ntọ atọrọla otu onyeeze na Garin Labo dị Kastina steeti.
onyeeze ahụ nọ na ugbo ya mgbe ndị ntọ ahụ jị ọgbatumtum  bịa ọgụ.
N'ofesi
Ụnụ anụla nee na onyeisiala mba Mexico bụ Andres Obrador ekwusiela ike na ya ga- ere ụgbọelu onyeisiala were buo agha gbasara ndị obodo ya ịgbafe mba Amerika n'nzuzo.
Obrador sị na ya ga na-agbazị ụgbọelu ọha iji hụ na ya mejuputara nkwa ya kwere maka nha mba America chọrọ ịda ndị be ha.
N'egwuregwu
Enyimba FC nwetara ihe nrite dịka 'otu kachasị agba' na mpaghara Afrịka n'afọ 2003
N'egwuruegwu, Enyimba eburula iko Nigeria Premier league nke ụgbọrọ asatọ ha site n' iji ọkpụ goolo atọ meri Akwa United ụnyaahụ.
Enyimba ji akara iri na abụọ n'egwuregwu ise ha gbara, ebe Reuben Bala, Stanley Dimgba na Abdulrahman Bashir nyeere Enyimba goolu.
Gee akụkọ ndị a ebe a:
Child trafficking: Aka ndị uweojii akparala ndị ntọrị ụmụaka n'Imo Steeti
Ndị uweojii n'Imo sị na Immaculata Edward tọọrọ ma ree ụmụaka 5 si otu ezinaụlọ na Ngọr Akpala dị steeti ahụ.
Ndị a na-enyo enyo tọọrọ ụmụaka ndị ahụ
Ndị ngalaba 'Operation Puff Adder' nke uweojii Imo Steeti anwụchiela mmadụ isi ọrụ ha bụ ịtọrị ụmụaka.
N'ụbọchi 24 nke ọnwa Epurel, 2019, nwaanyị aha ya bụ Immaculata Edward sị na ya dị afọ 31 si obodo Okondo dị na Cros Riva Steeti tọọrọ umụaka ise bi na be enye ya nwoke a kpọrọ Ifara Isong bi na Ngor Okpala dị n'Imo Steeti.
NAPTIP anwụchiela ndị na-atụ mgbere ụmụaka
Aka akparala dibia na-atụ mgbere ahia ụmụaka
Immaculata zuru ụmụaka ise ndị agbataobi enyi ya nwoke ahụ bụ ndị nne na nna ha sịrị ya lekọta ha anya.
Ụmụaka a bụ ndị otu nne mụrụ gụnyere; Somto Eke, nwaanyị dị afọ isii, Kelechi Ekeh, nwoke dị afọ ise.
Ndị ọzọ bụ Chisom Ekeh, nwaanyị dị afọ atọ, Ebuka Enwerem, nwoke dị afọ atọ, Chioma Enwerem, nwaanyị dị afọ ise na Lucky Ida, nwoke dị afọ isii.
Ụmụaka azọpụtara na ezinaụlọ ha
Immaculata kpọgara ha n'aka onye ama ama n'ịtụ mgbere ụmụaka bụ Perpetual Iwuji si n'Obokwu Ulakwo, Imo Steeti.
Perpetual kpọrọ ụmụaka abụọ n'ime ndị a ma ree ha n'aka Grace Nwachukwu si Aboh Mbaise ma biri na Mpape Abuja.
Immaculata zukwara ụmụaka abụọ bụ ụmụ nwanne nna ya si na Cross River Steeti ma ree ha n'aka Ifeoma Ndubuisi si na Lokpanta Abia Steeti.
Nwata azọpụtara na nne na nna ya
Site na nyocha tara ọchịchị ndị uweojii, a chọtala ụmụaka niile ahụ a tọọrọ ma tinye ha n'aka ezinaụlọ ha.
N'ime nyocha ahụ, azọpụtara ụmụaka ise ọzọ n'aka Perpetual Iwuji ma ziga ha n'ụlọ ebe a na-elekọta ụmụaka.
Ndị a na-enyo enyo n'aka ha dị na nke a gụnyere Perpetual Iwuji, Isong Ifara, Immaculata Edward, Grace Nwachukwu, Ifeoma Ndubuisi na Stephen Ezenwa.
Ịtụ mgbere ụmụaka abụghị ihe amaghị maka na mpaghara Ọwụwa Anyanwụ Naịjirịa.
Akụkọ ndị ga-amasị gị:
Onweghị ihe dịka Onyeisiala Igbo - Okorocha
Nwaanyị lụrụ dị aka ogbo alụghị di enwe aṅụrị?
Rochas Okorocha aṅụọla iyi ọrụ dịka Onyeomeiwu Naịjirịa
AFCON 2019: Usoro Asọmpi na Mpụtara
Usoro a ga-esi gbaa asọmpi Iko Mba Afịrịka nke ga-amalite na ụbọchị iri abụọ na otu nke ọnwa Juun n'Ijipt.
Iko mba Afrịka
Inec Server: 'Anyị achịkọtala ọnụọgụgụ 'card reader' niile otu ebe na kọmputa'
Inec sị na aha ndị niile debere aha na ntuliaka 2019 dị na kọmputa ha.
Festus Okoye na Emeka Unachukwu
Onyeozi Inec bụ Festus Okoye ka an-ekwusi ike na ndị ụlọọrụ ahụ enweghị "Server" bụ nke nyere ha ohere izipụ mpụtara ntuliaka 2019.
Okoye si na iwu Naịjirịa enyeghị ha ohere ime otu ahụ.
Ọkaikpe Garba eburula oche n'ikpe Atiku na Buhari
Ụlọomeiwu ekwuola gaa n'ihu maka bọjetị afọ 2019
N'olu ya, "iwu Naịjrịa nyere ikike iburu mpụtara ntuliaka niile nke dị na "fọm̀ EC8A" n'aka buga ebe a ga-egbokọba ha na wọdụ."
Iwu Naịjirịa anyị ji mee ya bụ ntuliaka amaghị iji igwe kọmpụta zipu ozi ọbụla.
Ndị 'Collation Officer' ka ọ bụ ọrụ ha iburu akwụkwọ ndị a n'aka buga ebe a chọrọ ya.
O nweghị mgbe anyị jiri igwe kọmpụta zipụ mpụtara ntuliaka.
Okoye kwetara na ndị debere aha ha n'akwụkwọ maka ntuliaka 2019 niile dị na igwe kọmputa, na enyere ndị otu pati niile aha ndị a.
Ejighị 'Incident Form' ga-akwụsị nrụrụaka na-aga na ntuliaka
O kwusiri ike na "ọ bụ naanị mgbe eji igwe kọmuta tụọ vootu ka a ga-asi na ihe dị na sava".
Ọ sị na ya amaghị maka mpụtara ntulika 2019 ị dị na sava ọbụla.
N'otu aka ahụ BBC jụkwara onye ọrụ kọmpụta ama ama bụ Emeka Unachukwu gịnị bụ 'server'?
Unachukwu sị na "'Server' bụ kọmpụta na-ejikọ kọmpụta ndị ọzọ ọnụ eji edewe mkpụrụozi dị iche iche".
O kwuru na Inec nwere ike ikwu na ha enweghị 'server' maka na o nwere ụlọọrụ ọzọ na e jidere ha mkpụrụozi mana ọ bụghị eziokwu na ha enweghị server' ebe e nwere mkpụrụozi.
Ọ sị na Intanet nwere 'server' nke ya ebe ọtụtụ mmadụ na-edowe ozi ha.
Unachukwu sị na "Inec agaghị asị na ha enweghị sava maka na ha nwere ebe ha na edowe mkpụrụozi bụ data.
Ha nwere ike kpọ nke a "data base" mana ihe ọ bụ bụ sava maka na kọmpụta ahụ jikoro ndị ọzọ ọnụ bụ ndị nke nwere ike ịdọro ọzi maọbụ zite ọzi na ya".
Ọ sị na ọhịara ahụ Inec isi na ha enweghị server'.
Ha na-akpọ ndị mmadụ bịa were PVC ha dịrị njikere maka ntuliaka
Unachukwu kwuru na ọ bụrụgodi na a tụrụ vootu n'aka buru ya n'aka buga ebe a gụrụ ya, na Inec ga-etinyekwa ya na ya bụ 'server'.
Mana ha nwere ike ikwu na ha etinyebeghị mpụtara 2019 na ya bụ 'server' nke gosiri na ha arụchabeghị  ọrụ ha.
Akụkọ ga-amasị gị
Ụzọ ị ga-esi gbalahụ ibufe nwa ọhụrụ gị HIV
Ndigbo agbazị aka n'ọchịchị Naịjrịa?
Ịkwụ ụgwọ ọnwa abụọ n'ime ọnwa iri ezughi chacha - Ndị nkuzi Abia
Lee ihe nkiri anyị
World Blood Donor Day 2019: Ihe ndị mmadụ na-eche maka inye ọbara
Dịka taa bụ oge a na-echeta inye ọbara BBC Igbo gara jụọ ndị mmadụ ihe ha ma maka inye ọbara.
Taa ka a na-echete inye ọbara bụ nke Bekee kpọrọ "World Blood Donor Day 2019".
BBC Igbo Jụrụ ndị mmadụ ihe ha ma maka inye ọbara nakwa ụdịrị asị na-asị ha na-anụ maka ya.
Gee ha ntị.
Diet and Dementia: Etu ị ga-esi jiri chocolate na-akwụkwọ nri chụọ nsogbu ụbụrụisi
Gụọ edemede a ka i muta etu ị ga-esi jiri ezigbo nri mee ka ụbụru gị kaa aka ma gbasie ike.
Mkpụrụ osisi na akwụkwọ nri ahaziri ka ha yie ụbụrụ isi.
Mụta maka nri na-edozi ụbụrụisi ka enye kwa gị ogologo ndụ na ahụisiike.
Ị ma nri asaa nwere ike ịnyere gị aka ịchu nsogbu ụbụrụisi ọsọ ụkwụ eru ala?
Mmadụ ijeri iri na ise n'ụwa nile gburugburu na aria ọria nsogbu ubụruisi nke na-ebute oke nchefu na nsogbu ọmụmụ ihe, tinyekwara ihe ruru mmadu ijeri iri na enweta oria a kwa afọ (WHO).
N'agbanyehi na a chọpụtala na erimeri sonyere n'ihe na-edozi ubụrụisi, mana enweghi ọmụmụ ihe ama na akwado ya.
Mmanya "Red Wine", Kọfịị, na Chọkọlet nakwa mmanya "Champagne" ewuola ewu dịka nri ebube maka  ihe gbasara nsogbu ụbụrụisi.
Mana, enwere eziokwu dị n'okwu ndị a?
Ngwa gụọ ihe Sheila Dillon bụ onye ọrụ BBC chọpụtara mgbe ọ gbara ndị ọkammụta ajụjụ ọnụ maka n'ihe gbasatara okwu a .
Dịka ị ga-achọputa, nri ndị a na-enyere aka maka ọdịmma ụbụrụisi gị:
Nri sitere n'mmiri
Ezigbote protein, gbara obere abuba ma juputakwa na 'Omega Fatty Acids' .
Iri nri azụ juputara na ya otu mgbe maọbụ karia n'izuka na-enyere ụbụrụisi aka nke ukwu.
Mkpụrụ osisi "vine" na mkpụrụ ndị ọzọ yiri ya.
Were Mkpụrụ osisi vine leta Ụbụrụisi n'ahụ gị mma
Mkpụrụ osisi dị ka "Strawberries" na "blueberries" nwere ihe na-egbochi mbido nsogbo ọmụmụ nke ụbụrụisi.
Ọpupa na akị dị iche iche
Aki na mkpuru di iche iche n'enye ahu-ike ma na edozi kwa ụbụrụisi
Onye n'eri nani 30mg nke akị dị iche iche, ọka,"rye", osikapa nke n'acha ncharanchara, ọka milet, ọka "oats" ma na-eri kwa "protein", "minerlas" na kwa "fibre" ka ahụta na nsobgu ụbụrụisi ga agbara ya ọsọ.
Ụgụ
Ụgụ na-enye ọbara ma na edozi kwa ụbụrụisi
Ọnye kwuru na ụgụ na akwụkwọ nri ndị ozo na-edozi ụbụrụisi, onye ahụ mara ihe ọ na-ekwu.
Vịtamịn B
Vịtamịn B : e ji la ya gwuo egwu
Mkpụrụ mmadụ ole nwere ọbele nsogbu ụbụrụ isi enyere Vịtamịn B kosiri ezigbote mgbake nke ụbụrụisi.
I na aṅu kwa ihe ọṅuṅụ mmiri koko?
Ka anyi kelee ndi gboo nke "Olmec-Mexico" maka i gosi ụwa niile ihe ọṅụṅụ mmiri koko.
Koko na-adị mma maka akwara-ozi ma na-edozi kwa mkpụrụ-ndụ.
Mana cheta kwa ka i na-aṅu mmiri koko nke nwere ọbere shuga.
Ubebekee
I nwere ike inweta Ubebekee uwa nile gburugburu
Ihe sonyere mee ka ube Bekee na-ewu ewu n'ụwa niile bụ maka na ọ na-enyere aka maka ọ dị mma ụbụrụisi.
Ugbua odoola gị anya?
Nri ndị a niile araghị ahụ ị nweta ma enwe kwara ndị ọzọ enwereike iji gbanwe nke ị na-achọtaghi n'ogbe gị.
Ma cheta kwa, nri ndị a abụghị nani maka ụbụrụisi gị, ha na-edozi ahụ gị were mee ka ị kwụrụ chịm!
Edemede a bụ mgbanwe edemede "Diet and Dementia",  nke pụrụiche nke ndị "BBC's The Food Programme" .
Mikel Obi: Kedụ ihe m bịara ime ma ọbụghị ibu Iko AFCON
Onye ndu ndị na-agbara otu Super Eagles bọọlụ ekwechirila sị na ọ bụ mmeri ka ha bịara ime na Iko AFCON 2019.
Mikel Obi
Ọnyeisi Ndị otu Bọọlụ Naịjirịa - Mikel Obi
Mikel Obi ga-edu ndị otu Super Eagles nke Naịjirịa gaa mba Ijipt maka asọmpi Iko mba Afịrịka akpọrọ AFCON 2019 ekwuola na ọ bịaghi igwu egwu n'ihi na imeri ma buru kwa iko AFCON na-agusi ya ike.
O ruola afọ isii Mikel Obi metụrụ  Iko Mba Afịrịka aka.
Mgbe ahu bụ mgbe Naịjirịa meriri na mba Saụt Afịrịka.
Mikel agaghị eso sọọ mpi na Poland
Obi adịghị Mikel Obi mma
A gbapụtala nna Mikel Obi n'aka ndị ntọ ọzọkwa
Mgbe ọzọ Mikel gbata ihe n'Afịrịka bụ n'afọ 2006 na 2010 bụ mgbe otu Super Eagles gbatara ndị nke atọ.
N'oge AFCON a, Mikel ga-edu ndị ụmụ okorobia ọbara ha dị ọkụ were sọọ asụmụpị nke afọ a na Ijipt.
Mikel kwuru: "N'agbanyeghi na ndị otu Eagles nke ugbua abụghị ndị aka ochie n'izute mba Afịrịka ndị ọzọ ka ya, asụmpị a ga-enye ndị dị ka Samuel (chukwueze) na Paul (Onuachu) ohere igosiputa nka ha.
Enwekwara m olileanya na anyị ga aga ijiptu ma tụrụ ugo lọta."
Ndị otu Super Eagles
O kwukwara n'obi dị ya ụtọ etu ndị Super Eagles siri agba mbọ n'agbanyeghi ọnyụpa ha dara n'asụmpị Iko Mba Uwa.
Mikel kwetere na asụmpị a ga-esi ike mana o kwenyere na nka na nkwado ụmụ Super Eagles ga enyere ha aka imeri asụmpi a.
Chetakwa na Mikel Obi gbaara Naịjịria bọọlụ nke mbụ n'afọ 2005 mgbe Super Eagles na otu egwuregwu mba Libya zutere.
Mikel kwuru n'asọmpị a nwere ike ị bụ nke ikpeazu ya n'uwe Super Eagles.
Ọ sị; "otu ọbula ọ dị aga m agbalị ka ọ di nma."
Ukraine and U20 world cup: South Korea eburula ihe na-esi n'iko mbaụwa U20
Ukraine efeela South Korea aka n'isi were ọkpụ goolu atọ maburu iko mbaụwa ndị ntorobịa.
Ukraine vs South Korea
Ndị egwu bọọlụ mba Ukraine ewerela ọkpụ goolụ atọ asatara otu merie Saụt Korea were maburu iko mbaụwa ndị erubeghị afọ iri abụọ agbara na mba Poland taa bụ Satọde.
Mmeri a bịara ka ndị Saụt Korea nwetechara penariti n'ụzọ ụtụtụ ya bụ egwuregwu na nkeji ise bụ nke Lee Kang-in tinyere ha na goolu.
Flying Eagles ejirila ikiriki eze gafee
Otu Naịjirịa alaferela n'asọmpi AFCON U20
Mana Ukraine gwara Saụt Korea na ha apụtaghị egwu ọnwa mgbe Vladyslav Supriaga sara ya bụ goolu na nkeji iri atọ na anọ.
Vladyslav Supriaga kwuru n'ezie na-ejighị ụtụtụ ama njọ ahịa na nkeji iri ise na atọ bụ mgbe o tinyere goolu nke abụọ ya n'ọnụ mpiọ ndị Saụt Korea.
Ndị Korea kpọkwara ganịganị ọtụtụ mgbe mana Ukraine gwara ha na ogologo abụghị na nwa m etoola mgbe ha mezuru ya ọkpụ atọ site n'aka Giorgi Tsitaishvili na nkeji iri asatọ na itoolu.
Uwa a gbaa Saút Korea gharí
Ụwa gbara Saụt Korea gharị mgbe opi ike daara na ngwụcha ya bụ egwuruegwu.
Nke a bụ mbụ Ukraine na-emetu ya bụ iko mbaụwa aka ka England buchere ya afọ abụọ gara aga.
Akụkọ ga-amasị gị
Kedụ ihe m bịara ime ma ọbụghị ibu Iko AFCON' - Mikel Obi
Uloikpe mkpegharị eweliela Chimaroke aka elu ọzọAhụ chọrọ nhicha" ụmụnwaanyị adịghị achọ mmekpa ahụ.	 	 
Ha chọrọ ka ha kee ekike dị mma	 	 
Ụmụnwaanyị Igbo na-eji ejiji dị mma ọge ọbụla.	 	 
Ụmụnwaanyị ala Igbo na-achọ ụmụnwoke na-agba mbọ	 	 
Ihe ọbụla nwoke tinyere aka na ya, nwaanyị Igbo ga-akwado ya.	 	 
Ha na-achọ itinye aka n'ọrụ ogeọbụla, ha anaghị achọ ịnọ nkịtị	 	 
Ihe niile nwaanyị chọtara ime, ọ ga-eme ya ọfụma.	 	 
Akụkọ ndị ga-amasị gị:	 	 
INEC kwenyere n'igwe 'card reader'	 	 
China emela Xi onyeisiala ruo n'ọnwụ	 	 
Rwanda: Amụmaigwe egbuola ndị ụlọụka	 	 
Ụmụaka Dapchi: Ọgụ adaala n'etiti Buhari na Jonathan	 	 
Ọgụ ọnụ adaala n'etiti ndị nke Buhari na Jonathan maka ntọrọ ụmụakwụkwọ Dapchi na mpaghara ugwu nke Naịjirịa.	 	 
Buhari bidoro njem nleta n'obodo ndị nwere ọgbaghara na Naịjirịa nke gunyere Taraba, Plateau, Benue tupu ọ gawa Yobe.	 	 
Onyeisiala Mohammadu Buhari kwuru na ọ ka onye bụburu onyeisiala n'oge gara aga bụ Goodluck Jonathan mma na-ileba anya na ntọrọ ụmụaka akwụkwọ.	 	 
O kwuru nke a ụnyaahụ mgbe o mere njem nleta n'obodo Dapchi nke Yobe Steeti, bụ ebe atọrọ ụmụaka ahụ n'ọnwa gara aga.	 	 
Ọ katọrọ ọchịchị Jonathan na nleghara anya ụmụakwụkwọ Chibok mgbe atọrọ ha n'afọ 2014,ma kwuo na ọ bụ enweghị uche.	 	 
Ụfọdụ ụmụakwụkwọ a bụ ndị atọrọ	 	 
Mana Okwu Buhari a ebutela ọsịsa dị icheiche site n'aka ọtụtụ ndị mmadụ.	 	 
Onye na-ekwuchite ọnụ ndị otu 'Bring Back Our Girls' bụ Sesugh Akume ekwuola na onyeisiala agbalịghị.	 	 
Akume kwuru, "Obi adịghị anyị ụtọ, ihe a bụ afọ anọ atọrọ ụmụaka Chibok, ugbua o meela n'obodo Dapchi dịka ọchịchị Buhari na-eme otu njehe Jonathan mere n'oge nke ya.
O ruola otu ọnwa atọrọ ụmụaka ahụ, mana ugbu a ka Gọọmenti na-aga ebe ahụ.
Agbanyighị asị niile ha tụrụ na ha-agbapụtala ụmụaka Dapchi.
Onyeisiala kwere ndị nne na nna ụmụaka Dapchi na ọ ga-agbapụta ụmụaka ahụ atọrọ
Onye enyemaka pụrụiche nke Jonathan bụ Reno Omokiri kwuru na nwa Buhari bụ Yusuf Buhari nwere mgbuchi karịa ụmụaka Dapchi.
O kwuru na oge atọrọ ụmụaka Chibok, Jonathan kpọrọ oku nzukọ ndị nchekwa, ebe Buhari kagburu nzukọ ndị nchekwa n'oge atọrọ ụmụaka Dapchi.
O kwukwara n'oge Yusuf Buhari nwere ihe mberede okproụzọ na Buhari kagburu njem niile onwere, ma gawa ileta nwa ya n'ụlọọgwụ.
Akụkọ ndị ga-amasị gị:
Ndị mụrụ ụmụakwụkwọ Dapchi wuchiri Abuja
Onye ọzọ kwuru uche ya bụ Femi Fani-Koyede na tuwita ya;
Onye na-ekwuchitere Jonathan ọnụ bụ Reuben Abati kwuru nke ya na tuwita;
Ụmụafọ Naịjirịa ndị ọzọ kwuru uche na tuwita;
Ọmụgwọ ọ bụ omenala ga-akwụsị n'ala Igbo?
A mụọ nwa ọhụrụ, e jiri azụ, ji mmiri ọkụ, ụda na ụtazị gaa leta nne mụrụ ya. Ya bụ ihe a kpọrọ ọmụgwọ.
Nwa ọhụrụ na nne ya
Ọmụgwọ bụ ọmenaala Igbo bidoro kemgbe gboo nke ka na-eme ruo ugbua
Ile ọmụgwọ n'omenala Igbo bụ oge nne na-abịa ileta nwa ya nwaanyị na nwa ọ mụrụ (nke bụ nwa nwa ya).
Ụfọdụ oge, ọ bụrụ na nwaanyị enweghịzị nne (ọ bụrụ na nne mụrụ ya anwụọla), nwunye nna ya maọbụ nne di ya ga-abị nọrọ n'ụlọ ya lee ya ọmụgwọ.
Ihe ise masịrị ụmụnwaanyị
Ụmụnwaanyị ewechighala isiowu n'ụdị ọhụrụ
Uru nwaanyị abụghị sọ n'ụsọekwu
Ihe mere o ji bụrụ nwaanyị na-ele ọmụgwọ kama nwoke, bụ maka na a na-ewe ya na ọ bụ nwaanyị kacha mara ihe gbasara ya maka na ọ gabigala ọnọdụ ahụ n'onwe ya.
Oge ọmụgwọ bụ oge nne na-akụziri nwa ya nwaanyị ihe niile ọ ma maka ilekọta nwa a mụrụ ọhụrụ.
Ụfọdụ oge, ọ na-abụ nne mụrụ nwa laa, nne di ya abịa bido lewe ya ọmụgwọ nke ya.
Nwaanyị mụrụ nwa ọhụrụ na-eji ohere ọmụgwọ zuru ike ma nne ya na-elekọta nwa ya.
Ihe nne na-eme n'ọmụgwọ
Nne ga na-enye nwa ya nwaanyị ihe ga-eme ka mmiri ara ya gbaa ọfụma
Nne ga na-esiri ya nri ndị ga-eme ka ahụ ya gbakee ọfụma
Nne ga na-ama ya mmiri ọkụ n'afọ na ebe ndị ọzọ ọ chọrọ, ma tekwaa ya ihe ga-ekpo ya ahụ ọkụ (robb, aboniki)
Nne ga na-enye nwata ọhụrụ nri, saa akwa ya ma saa ya ahụ
Ọ ga-adọtịkwa nwa ọhụrụ ahụ, ma hịa ya aka n'ahụ ọfụma
Ọ ga na-ahụ na nwa ya nọ ala n'elu bọketị awụnyere mmiri ọkụ na nnu na ọgwụ eji achụ nje, nke ga-eme ka ọbara ọjọọ nwee ike gbapụta
Ọ ga na-ekekpa ya afọ ka o nwee ike taa ma hara etu ọhabu tupu ọ dị ime
Nne ga na-agba nwa ya nwaanyị ume maka na ya na onwe ya anọọla n'ọnọdụ ahụ mbụ
Ọ ga na-arụkwa ọrụ ndị ọzọ dị n'ụlọ dịka ihazi ụlọ na isi nri ezinaụlọ na-eri
Uru ọmụgwọ bara
Ọmụgwọ bụ oge nne, nwa ya na nwa nwa ọhụrụ ya na-eji enwe ezigbo mmekọrịta nke bekee kpọrọ 'bonding'. Maka nke a ka ọtụtụ ndị nne na-eji aga ebe ọbụla nwa ha nọ mụọ nwa, ma n'ụlọ maọbụ na mba ofesi, ịga nọkọọ ihe ruru ọnwa atọ maọbụ karịa.
Ọ ga-akuzikiri nwa ya nwaanyị ihe ubeakwa nwa ya pụtara, maọbụ akwa agụrụ maọbụ akwa mmekpa ahụ.
Nri ekwesịrị iri n'ọmụgwọ
Nwaanyị a na-ele ọmụgwọ nwere nri ndị ọ na-eri. Ụfọdụ bụ iji asụchapụ ọbara kpụkọrọ ya n'afọ oge nwa nọ ya n'ime. Nri ndị a bụ ma mkpọrọgwụ ma ngwanri dị icheiche.
Ofe mmiri ụda
Ji mmiri ọkụ
Ofe nsala
Mmiri ọgwụ etere ete
Tii dị ọkụ na akamụ
Nri asụrụ asụ
Azụ ọkpọọ na okporoko
Anụ ọkụkọ
Ehuru na ehu
Ụzịza
Ụtazị
Nri ọbụla ga-enwe ezigbote ose
A na-ekwu na ụda na-egbochi afọ ime na ọrịa ndị ọzọ dịka agbaikpere
Nri nwaanyị ekwesịghị iri n'ọmụgwọ
Ihe juru oke oyi
Egwusi, ọgbọnọ na ofe ọbụla e ji mmanụ e si
Ahuekere
Nri ọbụla nwere abụba  (nwaanyị anaghị eri ya maka na a na-ewe ya na abụba ga-akpụkọ ya n'afọ maọbụ n'ahụ)
Akụkọ ndị ga-amasị gị:
Ụgwọ isi nwaanyị ọ dị mkpa taa?
Ihụtụla nwaanyị gbara ajị ka nwoke?
Ihe ise masịrị ụmụnwaanyị
Kedụ ihe bụ ebumnuche gị maka ịgba mkpe?
Ngwụcha ọmụgwọ
Ọmụgwọ gwụ, nne bịara ọmụgwọ ga-enweta ihe buru ibu.
Ndị ọ bịara ileta ga-azụtara ya ihe onyinye dị icheiche dịka ego, akwa ọmụma, akpụkpọụkwụ, akpa, ihe nri dị icheiche, wee dịrị gawazie.
A ga-azụtara ya akpa nnu na akpa ncha nke ọ ga-eke ndị agbataobi ya ma ọ laruo ebe o bi.
Ụmụnwaanyị Ozubulu emeela ngosiputa
Akụkọ kwuru na ụmụnwaanyị Ozubulu jiri ejiji ka ndị mkpe gara n'isi ụlọ ndị uweoji na Amawbia ị rịọ mkpuchi.
Ndị mmadụ bu egbe wakporo ndị ụka St. Phillips n'afọ gara aga
Ụmụ nwaanyị Ozubulu nọ n'okpuru Ekwusigo na Anambra steeti gara n'ụlọọrụ ndị uweojii nke dị n'Amawbia ị rịọ ha mkpuchi ụnya ahụ.
Ha mere nke a maka ịkpe dị n'etiti ndị echere na ha-wakporo ụlọụka dị n'obodo ha n'ụbọchị 6 ọgọstụ afọ gara aga.
Ha sị na ndị a na-eyi ndụ ha egwu na ọ bụkwa n'ihi nke a ka ha na-achọ mkpuchi ndị ga-enye akaebe megide ndị wakporo ha n'ụlọ ikpe.
Ha bu akwụkwọ nnukwu gaa-ebe ahụ edere "anyị chọrọ ịkpe zuruoke" "anyị chọrọ mkpuchi ndị uweoji n'ụlọikpe"
Ihe onye akaebe kwuru maka ọchụ Ozubulu
Ọnụ na-ekwuchitere ndị uweoji na Anambra bụ Nkiruka Nwode gwara BBC Igbo na-ekwe ntị na ihe dị ụmụnwaanyị a mkpa bụ ka udo were ọnọdụ n'obodo ha.
Nwode sị na ụmụnwaanyị a na-eme ihe a rịọrọ ndị uweoji mkpuchi ka ha na-akwado ịga ụlọikpe maka ụchụ e gburu n'obodo ha.
Onyeisi ndị uweoji na Anambra steeti bụ Garba Baba Umaru nyere ụmụnwaanyị a nkwado, sị ha gaa n'iru.
Umaru gwara ụmụnwaanyị ahụ na "ebe ọ bụ na m nọ ebe a, ọnweghị ihe ga-eme unu, m ga-ahụ na unu nwetara ikpe zuruoke".
Ihe mere n'Ozubulu
Ndị bu egbe gara n'ụlọụka St. Phillips nke ụsoro Katolik were gbagbuo ndị mmadụ ebe ha na-aka ụka
Mwakpo a mere chịrị ndụ mmadụ 11 n'ụtụtụ Ọgọstụ 6 afọ 2017
Akụkọ sị na ọ bụ esemokwu n'etiti mmadụ abụọ bi na Mba Saut Afịrịka butere ihe a.
Nke a mere ka ndị uweooji nke Mba Naịjirịa na Saut Afrịka bido nyocha n'ime okwu a
Ndị eboro ebubo na ọ bụ ha kpara nkata ghọrọ ngịga n'okwu mkpamkpa ahụ mere bụ: Onyebuchi Mbanefo, 46, Chukwudi Ugwu, 30 na Great Chinedu Akpunonu, 44
Okwu a ka nọ n'ụlọikpe ebe ndị akaebe jisike na-apụta kwa ụbọchị
Akụkọ ndị ga-amasị gị:
Aruziwela ahịa Timbershade gbara ọkụ
Uru ọmụgwọ bara n'omenala Igbo
Egbuola ndịagha Naịjirịa abụọ na Plateau
Agwa ndị mmadụ na-akpasa m maka alụghị di na-ewute m'
N'ala Igbo, agbọghọ rue afọ iri atọ alụbeghị di na-enweta mkpalị, ikpa oke na nsogbu ndị ọzọ dị iche iche.
Ụmụagbọghọ na-eso nwaanyi na-agba akwụkwọ
A na-emekpa ụmụagbọghọ na-alụbeghị di ahụ
Nkiru (anyị etinyeghị aha nna ya dịka anyị siri kwe ya nkwa) dị ihe karịrị afọ iri atọ na-arụ ọrụ dịka onye na-anabata mmadụ n'ụlọọrụ ha dị na Lagos mana ọ lubeghị di.
Nkiru gwara onye ntaakụkọ  BBC na ọnọdụ ya na-ebutere ya mkparị, mmegbu, ịkpa oke na ihe obi ọjọọ n'aka ndị ezinaụlọ ya na ndịọzọ.
Oge ikpeazụ m gara ụlọ, ndị ụlọ anyị gwara m na m alọtazina ụlọ  ma o buru na onweghị nwoke m ji aka lọta.
Ọ tụrụkwara arịrị na nwanne nna ya (nna ya anwụọla) anaghị enye ya na nwanne ya nwaanyị oke ruru ha n'ihi na ha alubeghị di.
Gee ihe Nkiru kwuru:
Ndị ụlọ anyị sị m ma alọtazina ụlọ ọzọ ma m ahụghị di'
N'ala Igbo, ịlụ di bụ ihe e ji agụ onye tozuru okenye
Dịka nchọpụta nke ọnụọgụgụ na ahụike nke a kpọrọ 'National Demographic and Health Survey' na bekee e mere n'afọ 2013 siri gosipụta, n'ala Naijiria, ụmụnwaanyị dị bido afọ 15 rue afọ 19 lụrụ di dị pasentị 28.2, ebe ndị dị afọ 35 rue afọ 39 lụrụ di dị pasentị 89.4.
Uru ọmụgwọ bara n'omenala Igbo
Osu a ga-akwụsị n'ala Igbo?
Nke a na-egọsị na ịlụ di bụ omenaala zụrụ agbụrụ ọnụ n'ala Naijiria.
Mana ọ bụrụ na nwaanyị etoruo ogo ịlụ di ma ọ lughị, ọkachasị na mpaghara ọwụwa-anyanwụ Naijiria, a na-elede ya anya, na-emekpakwa ụfọdụ ahụ, ọtụmadị ihe ha mepụtarala na ndụ.
Ginị na akpata ya?
Dika ndị ọkammụta n'ihe gbasara mmekọrịta mmadụ na ibe ya nke a kpọrọ 'sociologists' na bekee siri kọwa, ihe na-akpatakarị mmegbu maọbụ mkpagbu ụmụnwaanyị alụghị di bụ omenaala na enweghị ezi nghọta.
N'okwu ya, Dr Adedeji Oyenuga bụ onye na-akụzi 'Sociology' na Lagos State University, kọwara na ọ bụ omenaala nakwa na ụfọdụ ndị nne na nna na-ahụ alụghị di nwa ha  dika ihe na-egosi na ha azụghị nwa ha nke ọma.
O si na omenaala. O nwere oge nwata na-elekwasị nne na nna ya anya, mana mgbe nwata toro bụrụ okenya nọrọ onwe ya, a na-ele nwanwoke anya ịlụ nwaanyị ,na-ele nwanwaanyị anya ịlụ dị. ọ bụrụ na o meghị otu a, ọ kachasị na ọ bụrụ nwaanyị, nne na nna ya ga-ewe ya dịka na ha akụọla afọ n'ala n'ịzụlite ya.
Dr  Nkechi Emma-Echiegu bụ onye nkuzi na Ebonyi State University kwukwara na ọ bụ omenaala.
N'ala Igbo, ọ na-abụ ajụkata onye mụrụ, a jụwa onye na-alụ.
Ọ gara n'ihu kwuo na ọ bụ omenaala ọjọọ na a na-akparị maọbụ emegbu nwagbọghọ n'ihi alụghị di.
Gee ihe o kwuru n' uju:
Gịnị na-ebute alughị di n'oge:
Dr Adedeji Oyenuga kwuru na ihe so akpata alụghị di n'oge bụ nwaanyị ịgụ oke akwụkwọ nke nwere ike ime ka ụmụnwoke gara ịlụ ya na-atu ya egwu.
Ọzọ bụ na umunwaanyi kariri ụmụnwoke n'ọnụọgụgụ.  O kwukwara na ụmụnwoke na-ahapụkarị ebe a mụrụ ha ga mba tere aka karịa ụmụnwaanyị nke mere na ịlụ onye ya na ya tokọrọ na-ara ahụ.
Ihe ịkpagbu agbọghọ alụbeghị di na-ebute
Dịka ọkachamara Oyenuga siri kwuo, oke megide nwaanyi alubeghị di na-ebute otutu ihe dịka oke mmanya, ịṅụ anwụrụike, ọnwụ ike , oke nchekasị nke ndị bekee kpọrọ,'depression', nke nwere ike ibute ọnwụ ike, ịkwụ ụdọ.
Echiegu kwuru na o nwere ike ibute ọdachi dị iche iche gunyere oke echiche, agwa ọjọọ, ịlụ ajọ di, mkpafu na ọnwụ ike.
Ha kwuru na ịnwe nghọta ga-enye aka ị kwụsị omenaala ọjọọ nke na-eme ka a na-ahụta nwaanyị alụbeghị di dịka onye enweghị iru ọ bara.
N'Oklahoma, otu nwaanyị ga-aga mkpọrọ maka ịlụ nwa ya
A tụọla otu nne nwaanyị mkpọrọ afọ abụọ maka ịlụ nwa ya nwaanyị n' Oklahoma dị na mba Amerịka.
Patricia Ann Spann na nwa ya,Misty Dawn Spann
Nwaanyị a lụbụrụ nwa ya nwoke
Patricia Ann Spann, onye gbara afọ iri anọ na ise  kwetara na ya na nwa ya nwaanyị bụ Misty Velvet Dawn Spann dị afọ iri abuo na isii, gbara akwụkwọ ma nwe mmekọrịta ndị bụ ọbara ya.
A nara nwaanyị a ụmụ ya ma ha bịakọrịtara ọnụ ọzọ n'afọ 2014.
Ha lụrụ onwe ha oge anabatara n'iwu nwaanyị ịlụ nwanyị maọbụ nwoke ịlụ nwoke ibe ya na mpaghara ahụ.
Ndị nyocha chọpụtara na Patricia Ann Spann lụburu nwa ya nwoke mgbe nke ahụ dị afọ iri na asatọ, ebe nwata nwoke agbụ bibiri njikọ ahụ n'afọ 2010.
Akụkọ ga-amasị gị:
Onye bụbu ụkọchụkwụ Katolic agbala akwụkwọ
Ndị ụlọ anyị sị m ma alọtazina ụlọ ọzọ ma m ahụghị di'
Nwa Dangote agbala akwụkwọ na Kanọ
Ọ bụ ngalaba na-ahụ maka nleta chọpụtara maka nwaanyị ahụ na nwa ya oge ha jere nleta n'ụlọ ha.
Dịka  akwụkwọ akụkọ siri kwuo, Misty Spann bibiri njikọ ya na nne ya n'ọnwa Ọctoba afọ gara aga ka nwechara ndọrịta ụka na nne ya jịrị aghụghọ duba ya na njikọ ahụ.
Misty Spann kwuru na nne ya tụrụ ya asị na ya na "ọkaiwu atọ kpara ndị nyere ya ndụmọdụ ya ga n'ihu na nsọgbụ adịghị na njịkọ ahụ".
Patricia Ann Spann kwuru na ya kwenyere na njikọ ha emegideghị iwu n'ihi na edebaghị aha ya n'akwụkwọ ọmụmụ nwa ya nwaanyị dịka nne mụrụ ya ebe ha zutere onwe ha afọ abụọ tupu ha ejikọ aka.
Misty Spann kwetara na ya mebiri iwu megidere mmekọrịta ndị bụ ọbara. E nyere ya afọ iri maka nyocha na nleta na aka ọchamara ihe gbasara akọ na uche.
Ebe nne ya bụ Patricia ga-atukwasị nyocha afọ asatọ n'elu mkpọrọ a tụrụ ya. A ga tinyekwa aha ya n'akwụkwụ dịka onye metọrọ mmadụ ma ọ pụta na nga.
N' iwu dị na mpaghara Oklahoma, mmadụ ịlụ ọbara ya bụ mmetọ ọbara ma ha enwere maọbụ na ha enweghị mmekọrịta ahụ ọbụla.
Nri ndị Igbo: Ihe ị na-amaghị maka ụkwa ị na-eri
Ụkwa bụ otu nri a na-ejighị egwu egwu n’ala Igbo, ọ bụkwa otu njirimara ndị Igbo.
Ụkwa
A na-ahapụ ụkwa ka o ree ure tupu ewere mkpụrụ ya
Ọtụtụ ndị Igbo ma ụkwa ma na ha amaghị etu esi emepụta ụkwa tupu ọ bụrụ ihe a na-eri eri.
Ụkwa nwere osisi nke na-amịpụta mkpụrụ ụyọkọ buru ibu nke Bekee na-akpọ 'breadfruit'. Azụ mkpụrụ ụyọkọ ya na-acha akwụkwọndụ akwụkwọndụ, ebe mkpụrụ mkpụrụ dị ya n'ime na-emepụta ihe anyị na-akpọ ụkwa.
Ụyọkọ ụkwa chaa, o si n'elu osisi ya daa n'ala, a hapụ ya ka ọ ree ure tupu a kụwaa ya ma wepụta ụkwa nke a na-esi esi. Ya mere ndị Igbo ji asị na 'ụkwa ruo oge ya ọ daa'.
Tupu e rie ụkwa, ọ ga-agabiga ụzọ dị icheiche dịka:
Isi ya esi
Ighe ya eghe
Maọbụ ịhụ ya n'ọkụ
Ngwa nri eji esi ya
Ụkwa
Mmanụ nri
Ụfọdụ na-etinyekwa yabasị, maggị nakwa ịsha
Ụfọdụ na-etinye azụ ọkpọọ ebe ụfọdụ na-etinye akwụkwọ nri
Ụfọdụ na-etinyekwa mkpụrụ ọka
Ụfọdụ na-etinyekwa ogiri
Ụkwa ruo oge ya ọ daa
Etu esi esi ya
Ihe ndị a ka ị ga-eme tupu isie ụkwa gị:
Saa ụkwa gị mmiri ọfụma iji hụ na aja maọbụ kịrịkịrị okwute adịghị ya n'ime.
Wunye ya n'ime ite tụmadụ nke bekee kpọrọ 'pressure pot' ma wunyekwa ya mmiri ga-ekpuchi ya ọfụma
Ụfọdụ na-etinye akanwụ maọbụ ngọ iji mee ka o dee ma ghee ọsịsọ
O ghewe nakwa mmiri dị n'ime ya tawa, tinye ya ose akwọrọ akwọ, mmanụ nri na nnu
Hapụ ya ka ya na ngwa nri ndị ị tinyere n'ime ya sụkọta ọnụ
Kpagharịa ya ma hapụzịa ya ka ọ nọrọ n'ọkụ dee ede ma ghee ọfụma
Ụkwa bụ otu nri nwere ụtọ nke ya ị ga-erinwu ma ị tinyere maọbụ itinyeghị ngwanri ọbụla
Etu esi eri ya
A bịa n'ụfọdụ obodo dịka Urualla dị n'Imo steeti, ha anaghị azapụ mmiri e ji sie ụkwa ha. Ha na-aṅụ mmiri ya iche ma riekwa ụkwa ha iche.
Ụfọdụ anaghị etinye mmanụ nri n'ime n'ụkwa ha, ebe ụfọdụ na-ahapụ mmiri ụkwa n'ime ya nke bụ na ha kuru ya ha ekuru ya na mmiri.
A na-eghekwa mkpụrụ ụkwa eghe, jiri akị etiri eti maọbụ akị bekee taa ya.
Ọtụtụ ndị mmadụ na-eji ụkwa eghere eghe atagharị ọnụ
Etu esi echekwa ụkwa
A na-agba ụkwa n'anwụ ka ọ kpọọ tupu a gbaa ya n'akpa maka ndị ga-azụta ya iji aga ala bekee.
Tupu ị sie nke kpọrọ akpọ, banye ya na mmiri site n'abalị ruo mgbe chi foro n'ụtụtụ. Nke a ga-eme ka o nwee ike dee ọfụma ma ghee ọsịsọ mgbe ị ga-esi ya.
Ihe ọ na-enye n'ahụ
Nchọpụta ndị ọkachamara sayensị chọpụtara gosiri na ụkwa nwere ọtụtụ ihe ndị dị mma n'ahụ, dịka riboflavin, iron, niacin, thiamin, iron na fosforụs. O nwekwara potassịọm, kọpa, iron, magnizịọm, kalshịọm, zịnkị, manganeezi, selenịụm nakwa fosforụs na vitamin C.
Ọ dị mma maka mkpụrụ obi mmadụ. Ụfọdụ na-eji akwụkwọ osisi ya asacha isi maka ọ na-egbu igu isi nke bekee kpọrọ dandruff, na-akwụsịkwa ndapụsị ntutu.
O nwekwara obere abụba kpụkọrọ ọnụ nke bekee kpọrọ saturated fats, kọlesterọl nakwa sodịọm.
Ụfọdụ na-aṅụ mmiri ụkwa iche ebe ụfọdụ na-eri ya na mmiri ya
Ihe ndị ọzọ eji ya eme ị na-amaghị
A na-etinye ụkwa n'ime ụfọdụ mmanụ na-aba n'anya iji nye ya ụtọ (flavour)
A na-akwọ mkpụrụ ụkwa akwọ jiri ya mee ihe bekee kpọrọ flour
A na-apịpụtakwa ya mmanụ
Akụkọ ndị ga-amasị gị:
Ọ na-akpotu n'Enugwu maka nleta Fayose mere ebe ahụ
Anyị ga-akpụpụ gọọmentị n'ụlọ ịkpe - ICSC
Uru ọmụgwọ bara n'omenala Igbo
Anwụlụ na oke isi achụọla ndị mmadụ ọsọ
Onye bibu nsọ ebe a na-ekpofu ahịhịa na otu dọkịta kwuru na ụdị ebe ahụ na-amụpụta ọrịa dị iche iche.
Ebe ha na-etufu ahịhịa
Awụlụ si ebe a ana-etufu ahịhịa na-ebute nnukwu ọrịa
Ndị bịrị na mpaghara Ikosi, Isheri ma ọ bụ Ketu na Lagos steetị na-aṅụ ajọ ịsị si n'ebe ndị gọọmentị na-aga itufu ahịhịa a kpọrọ Olososun dumpsite n'Ojota.
Enugu Steeti nwere nke a ha n'okpokoro ụzọ awara awara si Enugwu ga Port Harcourt.
Ajọ isi n'apụta n'ebe ndị a  ka nkụ nke  nke  na Lagos, ụfọdụ ndị bị n'ebe a akwapugo n'ihi oke isi.
Na Lagos, akụkọ kwuru na otu nwata nwụrụ makana onweghị ike iku ume n'ihi na anwụlụ sị ebe a juputara ebe niile.
Maka ihe a, Gọvanọ Lagos bụ Akinwunmi Ambode emechiela ebe a ana-atufu ahịhịa.
Gọọmentị na ndị obodo na-agba ebe ahịhịa okụ oge ọbụla
Ihe ndị mmadụ na-ekwu
Mana oke isi ahụ ka dịkwa nakwa ndị mmadụ biri na-ebe a.
BBC Igbo kpọrọ otu nwoke akpọrọ Samuel Osaze bị bụ ebe a n'elu ekwentị.
O kwuru na awụlụ na-esi ebe a na-apụta bụ ihe na-bute nnukwu ọrịa.
Awụlụ a na-apụta makana gọọmentị na-agba ebe a ọkụ oge ọbụla. Ụnyahụ mgbe m nsị okporo ụzọ ịkọsị na-aga be m, nnukwu awụlụ juputara ebe niile n'ebe ahịhịa a
N'afọ 2013 otu na-ahu maka ịtufu ahịhịa na Lagos bụ Lagos Waste Management Agency LAWMA kwuru na ahịhịa Lagos ruru tonnes puku iri na atọ
Otu dibia bekee, Dkta Ikechukwu Mgbolu kwuru na anwụlụ si  ebe a na-etufu ahịhịa na-ebute ọrịa dị iche iche dịka ọnyụnyụ na ọgbụgbọ (Cholera), Taifọd, ịba(malaria) na lasa fiva.
O kwukwara na ndị nwere ọrịa ashịma(asthma) anaghị enwe ike ibi nso ụdị ebe a.
Mgbolu kwuru:"Nnukwu anwụrụ a na-ebụte ọrịa  ngụgụ elu nke a kpọrọ 'upper respiratory infection' na bekee nihi ajọ ikuku kabọn monozide dị n'ime anwụlụ."
Osaze kwuru na isi a a na-ekweghizi edi n'etiti ọnwa Maachị na Ọgụsụtụ afọ niile maka oge a bụ oge udummiri.
Ndị biri na Lagos na-etufu ahịhịa oge ọbụla n'okporo ụzọ na Lagos
Osaze kwuru, "Onweghị obodo ndị mepere anya na-agba ebe a na-etufu ahịhịa ọkụ ugbua makana ha mara na omume dị otu a na-ebute nnukwu orịa.
Gọọmentị kwesịrị ịzụ ihe a akpọrọ incinerator na bekee bụ igwe eji agba ahịhịa ọkụ.
Gọvanọ Ambode ekwuola na agaghị na-atụfu ahịhịa ọbụla ebe ahụ ọzọ maka ọrịa di iche iche ọ na-ebuta.
Ọ dị zị ndị steetị ndị ọzọ n'aka ikwu ihe ha ga-eme ebe ntufu ahịhịa dị n'etiti obodo ha.
Akụkọ ndị ga-amasị gị:
Ihe Buhari ji kagbuo njem Rwanda
Ndị ụlọakụ a na-ezu ụmụ Naịjirịa ohi?
Ugbọala Uber na-akwọ onwe ya gburu mmadụ na Amerịka
Otu ụgbọala Uber na-anya onwe ya kụgbulu otu nwaanyị na obodo Tempe dị na Arizona, na mba Amerika
Uber
Ụlọọrụ Uber egosila obi mwute maka nwaanyị ụgboala ha gburu
Uber bụ ndị so na emepụta ugbọala na anya onwe ya ekwuola na ha akwụsila ntule ụgbọ na-anya onwe ya ka otu ụgbọala ha kụgbụrụ otu nwaanyị dị afọ 49 na-agbafe okporoụzọ n'obodo Tempe dị na Arizona.
Dịka akụkọ si were kwuo, ihe ọdachị a mere ka ụlọọrụ Uber kwụsị ntule ụgbọ na-anya onwe ya ahụ ha bidoro.
Onyeisi Uber bụ Dara Khosrowshahi kwuru na Twitter na ọnwụ ahụ bụ ihe 'oke obi mgbawa".
Anyị na-eche maka ezinaụlọ ọ dachi metụtara ma anyị na ndị ụweọjịị na-arụkọrịta iji ghọta ka ihe siri mee.
Ihe mberede a abụghị sọ sọ Uber ka o metụtara, ọ ga emetụta mbọ a na-agba iji rụpụta ụgbọala na-agba onwe ya maka njem ọra mmadụ.
Akụkọ ndị ga-amasị gị:
Anyị ga-akpụpụ gọọmentị n'ụlọ ịkpe - ICSC
Ndị ụlọakụ a na-ezu ụmụ Naịjirịa ohi?
Putin ga-achị Rọshịa afọ isii ọzọ
Mana ha go ya n'ọnụ otu mgbanwe ego,  ọ ga-eme ka ọtụtụ ego a na-etinye n'aguakwụkwọ na Naijiria jenite."
N'afọ ole na ole gara aga, Naijiria nwere nsogbu mgbanwe ego dịka akụnaụba ya kpụrụ afọ n'ala n'ihi ọdịda ọnụ ahịa mmanụ agbidi n'ahịa mba ụwa.
Ọ bụ ọnọdụ a mere na, dịka Uwaleke siri kwuo, ọ gaghị adabara Naijiria iso ndụmmọdụ IMF nyere.
Uwaleke kwuru na ọ bụrụ na Naijiria  nwe ya ugbua, na ọ ga arịa ya ahụ ịkwụ ụgwọ o ji na mba ofesi n'ihi n'ọ ga a dịrị ya oke ọnụ.
Akụkọ ga-amasị gị:
Kedu ihe Naịjirịa na-erite na CHOGM?
Ndị Naịjirịa agaghị nzụkọ n'Amerịka?
Ndị uweojii egbochiela ụlọ Dino Melaye
World Cancer Day: Etu m si nweta ọgwụgwọ ọrịa kansa - Onye meriri Kansa ara
Gloria Orji bụ nwaada Igbo meriri kansa ma dị mma, o na-ekwu na ebe o meriri kansa, onyeọzọ ga-emeri kansa.
Ọrịa kansa bụ ọrịa na-eyi ụwa niile egwu maka etu o si egbu ndị mmadụ.
Nke ka njọ bụ ndị na-achọ ọgwụgwọ na-achọ ya mana onwebeghi ọgwụ ewepụtara na ya bụ ọgwụgwọ ya.
Isiokwu emume ncheta ọrịa Kansa nke afọ 2019 bụ "Enwere m ike , ị nwere ike" nke pụtara na anyị niile nwereike ịwakpo ọrịa Kansa.
Mana nwaada Gloria bụ onye chọpụtara akpụ kansa n'ara ya n'afọ 2010, a waa ya ahụ, o mee kimo na ihe ndị ọzọ niile wee merie ya bụ ọrịa.
N'okwu ya , "Kansa abụghị ikpe ọnwụ", ugbua, ọ na-etinye ọnụ na okwu gbasara ụmụnwaanyị kansa na-arịa.
Ọ gwara BBC Igbo etu o siri merịe ya bụ ọrịa na-atụ ụwa niile egwu.
Ikpe amaala Bill Cosby n'ebubo mwakpo nwaanyị
Bill Cosby nwere ike ị ga mkpọrọ ruru iri atọ maka mwakpo nwaanyị n'ike.
Bill Cosby
Bill Cosby bụ onye ama ama dika onye ọkpaọchị
Ụlọikpe n'Amerika ekpebiela na ikpe mara onye ọkpaọchị bụ Bill Cosby n'ebubo atọ eboro ya dika onye na-awakpo ụmụnwanyị n'ike.
Ọ bụ Andrea Constand bụbu onye egwuregwu basketbọọlụ na-ekpe Cosby n'ụlọikpe ka mgbe afọ 2004.
Kpọpụta Nnamdi Kanu ụbọchị ikpe ya
Ụlọikpe enyela iwu ka anwụchie Innoson
Cosby dị afọ 80, ka na-agọ ebubo a, mana mkpebia nwere ike ị tinye ya na mkpọrọ ruo afọ iri atọ.
Nke a bụ ugboro abụọ Cosby na-azọ isi ya n'ulọikpe maka ebụbọ mwakpo ụmụnwaanyị.
Bill Cosby bụ onye ama ama na ihe onyonyo akpọrọ 'The Cosby Show' na bekee.
Ọtụtụ ụmụnwaanyị ka na-ebo Cosby ebubo mwakpo n'ike mana Cosby kwuru na ha niile bụ asị.
Akụkọ ga-amasị gị:
MASSOB - Ebere Buhari na-eme enweghị isi
Lee nri di iche iche esi n'akpụ emepụta
Codeine, ọtọmegbum
Codeine, ọtọmegbum' bụ akụkọ etu oke ịṅụ ọgwụ ụkwara sị na-ala ndụ ndị na-eto eto na Naijiria n'iyi nke BBC nyochapụtara.
Codeine, ọtọmegbum' bụ akụkọ etu oke ịṅụ ọgwụ ụkwara sị na-ala ndụ ndị na-eto eto na Naijiria n'iyi.
Ndị ntaakụkọ BBC mere nyocha nzuzo were gbaa n'anwụ etu ndị na-emepụta ọgwụ, ndị na-ere ya siri na-eresị ụmụaka ọgwụ n'ụzọ megidere iwu ala Naijiria.
Codeine ọtọmegbum: Emzor achụọla ndịọrụ
Emzor Pharmaceuticals achụọla otu onye ọrụ ha maka akụkọ nchọpụta, Codeine Ọtọmegbu' nke BBC mere.
Nwata nwoke na aṅụ ọgwụ ọgwụ ụkwara,copdeine
Akụkọ na-ekwu na ụfọdị ndị ndọrọndọrọ ọchịchị na-eke ndị ntorobịa ọgwụ dịka ihe onyinye
Ụlọọrụ na-emepụta ọgwụ na Naịjirịa bụ, Emzor Pharmaceuticals,achụọla otu onyeọrụ, ma kwụsịkwa abụọ ọrụ n'ike n'ihi aka ha tinyere n'ire ọkwụ ụkwara codeine, n'ụzọ megidere iwu, dịka akụkọ nchọpụta nke BBC mere nke gosiri ka ọgwụ ụkwara ahụ sị ala ndụ ndị ntorobịa Naịjirịa n'iyi.
Emzor chụrụ onye otu onye ọree ahịa ha nke resiri onye ntaakụkọ BBC ọgwụ, Emzolyn syrup.
Ha kwuru nke a na igwe okwu soshal midia ka BBC wepụtachara ihe onyonyo ha mere n' ụbọchị Monde abali 30 nke ọnwa Epreelu.
N'ime ihe onyonyo ahụ zuru otu elekere, e gosịrị otu ndị ahịa ọgwụ ndị gụnyere otu onye ọrụ Emzor ji ụzọ azụlọ na-eresi ndị mmadụ ọgwụ ụkwara.
Iwe na ọnụma juru ndị bịara nkiri ihe onyonyo ahụ nke egosiri na Legos ụnyaahụ
Otu onye kwuru na ọ bụ ndị ndọrọndọrọ ọchịchị na-etinye mmanụ n'ọkụ a na-agba na Kano dịka o kwuru na ha na-eke ndị ntoroọbịa ọgwụ a dịka ihe onyinye.
Mana ụlọọrụ Emzor agọọla na ha anaghị ere ọgwụ n'ụzọ n'ezighi ezi.
Ha kwukwara na ha akwụsịla ire Emzolyn nwere Codeine rue mgbe ha ga-emecha nyocha n'ime ebubo na ha na-ere ọgwụ ụkwara ha n'ụzọ akwụghị ọtọ.
Emzor kwụsịburu one oreeahịa ha ma meecha chụọ ya n'ọrụ.
Emzor Pharmaceuticals bụ ụlọọrụ na-akwanyere onwe ya ugwu ma na akwụwa aka ya ọtọ.	
Ha nwere akwụkwọ ikike ire ọgwụ karịrị otu narị na iri abụọ nke gụnyere Emzolyn Codeine n'aka NAFDAC. 
Ha gara n'ihu sị: A kwụsịla nkesa Emzolyn Codeine yue mgbe a ga-emecha nyocha zuru oke.''
Na mkparịtaụka BBC na onyeisi ngalaba n'ahụ maka nhazi ọzụzụ na ọrụ ndị omeeọgwụ (pharmacists) na Naịjirịa na mpaghara ọwụwa-anyanwụ bụ J.C Okafor nwere, o kwuru sị na e nwere iwu na-echekwa ka esi ekesa ọgwụ ụkwara nwere codeine, ma kwụwa n'ụlọọrụ ọbụla achọpụtara na ha na-ekesa ya n'ụzọ ezighị ezi, a ga-emechi ya.
Okafor sị,"Anyị nwere atụmatụ etu e ji ekesa ọgwụ ụkwara nwere codeine na Naijiria nke meere na mmadụ enweghị ike ịzụ ya na-ejighị akwụ onye dọkịta.
Ụlọọrụ ọbụla a chọpụtara dara iwu ahụ, anyị na-emechi ya."
Otụtụ ndị Najiria nọ na choal midịa na-ata Emzor ụta maka aka ha ndị na nsogbu oke ịṅụ ọgwụ ụkwara dị n'etiti ndị na-eto eto.
Otu onye jụrụ ụlọọrụ ahụ sị : Ya mere, ọ bụrụ na ụlọọrụ BBC egosighị nchopụta ahụ, ụlọọrụ unu agaghị eme ihe ọ bụla iji kwụsị oke ịṅụ ọgwụ a n'etiti ndị ntoroọbịa?
Ọ bụ na ndị ọrụ ụnụ amaghị ihe ha na-eme?
Onye ọzọ, Mairo Mandara, kpọrọ oku ka gọọmenti machie orire ọgwụ ụkwara nwere codeine.
Codeine: NAFDAC awakpoola ụlọọrụ anọ ma kpachie ọtụtụ ọgwụ
NAFDAC kwuru na ha ga-agba mbọ kwụsị ụlọọrụ niile na-akwado mmebi ọgwụ codeine na Naịjirịa.
Ndị ụlọọrụ NAFDAC
Oge niile ka NAFDAC na-awakpo ụlọọrụ na-emepụta ọgwụ na Naịjirịa
Ngalaba na-ahụ maka nchekwa nri na ọgwụ na Naịjirịa nke akpọrọ NAFDAC n'aha ịchafụ wakporo ụlọọrụ anọ na-emepụta ọgwụ na Lagos, Ilorin na Kano.
Mwakpo a, na-eso nchọpụta BBC mere nke gosiri etu ndị mmadụ si emebi ọgwụ ụkwara nwere codeine.
NAFDAC kwuru na mwakpo a ha mere, gosiri na ụlọọrụ ndị a ka na-emepụta ọgwụ ụkwara nwere codeine karịrị ọnụọgụgụ iwu ala nyere ha ohere imepụta.
Mmachi Codeine: Dextromethorphan aga-ebe okwu?
Gọọmenti amachiela ọgwụ codeine
Codeine ọtọmegbum: Emzor achụọla ndịọrụ
Nwunye onyeisiala etiela mkpu maka codeine
Onyeisi ụlọọrụ NAFDAC bụ Mojisola Adeyeye, gwara ndị ntaakụkọ na ugbua, ha na-enyocha ọrụaka ndị ụlọọrụ anọ ahụ BBC gosiri n'ihe nkiri ha.
N'ọnụ okwu ya: "anyị akpachiela ọtụtụ ọgwụ nwere codeine n'ụlọọrụ na-emepụta ọgwụ n'Ilorin.
Ụlọọrụ Bioraj Pharmaceuticals kwuru na ha akwụsịla ọnye ọrụ ha bụ Junaid Hassan ọrụ n'ike, Emzor kwukwara na ha achụọla onye ọrụ ha bụ Chukwunonye Madubuike n'ọrụ.
Ha abụọ pụtara n'ihe onyonyo BBC dika ndị na-eji azụ aka na-ere ọgwụ codeine.
Mana ndị ọnụ na-eru n'okwu na-ekwu na gọọmenti kwesịrị ịta ndị ụlọọrụ a ahụhụ karịa nyocha a na-enyocha ha.
Akụkọ ndị ọzọ ga-amasi gị:
Ụzọ anọ ndị ọrụ ntaakụkọ sị ahụshị anya n'ọrụ.
Ụlọikpe ajụla ịhapụ Dino Melaye rue Juunu 11
Buhari esila njem US ya wụchie Naịjirịa
Onyeisiala Naijirịa bụ Muhammadu Buhari esila Mba Amerika wụchie Naịjirịa ka ọ kwụsịchara na London.
Muhammadu Buhari
Buhari na Trump kpara maka ibuso ndị oyi egwu agha
Onyeisiala Naịjirịa bụ Muhammadu Buhari esila njem ọ gara na mba Amerika ị leta onyeisiala Donald Trump nata Naịjirịa.
Ụgbọelu bụ ya tụrụ na ụlọụgbọelu onyeisiala nke Nnamdi Azikiwe International Airport,Abuja n'elekere 10 nke abali.
Ụfọdụ ndị ọrụ gọọmentị gara ị nabata ya.
Ọ bụ onye na-ekwuchitere onyeisiala ọnụ bụ Femi Adesina gwara ndị nta akụkọ nke a ka ụgbọelụ ahụ tụchara n'ala.
Onyeisiala Buhari ga-aga Amerịka echi
Lee ihe ndị Buhari na Trump kpara
Ụzọ anọ Buhari jiri yie Trump
Buhari onye hapụrụ Washington DC ụbọchị Tuusdee ka ya na Trump nwechara nzụkọ kwusiri na London.
Onye na-ekwuchitere onyeisiala ọnụ nke ukwuu n'ihe gbasara mgbasa ozi bụ Garba Shehu,boro ya bụ nkwụsị nke mberede iji nyocha ụgbọelu kwuru na ọ bụ maka na ugbọelu ndị ukwuu nke onyeisi ji eme njem ka na gabiga ndozi.
O kwukwara na Buhari ji obere ugbọelu na-enwechaghi  ume ị fe ogogo dị anya eme ya bụ njem, kpatara o jiri kwụsị na ala Britain.
Shehu kwuru na nkwụsị ahụ bụ maka ịgbanye mmanụ n'ụgbọelụ ya ma nyocha ụgboelu tupu ọ natawa Naịjirịa.
O kwuru na o nweghị ihe rijuru afọ na bụ nkwụsị maka na onyeisiala anatawala Naịjiria.
Mana lee ihe ndị mmadụ na-ekwu na Soshal midia:
Akụkọ ndị ga-amasị gị:
Naanị onuku ga-ekweta na Buhari emela ọfụma
NAFDAC awakpoola ụlọọrụ anọ maka ọgwụ codeine
Ị ma na igbu onye chọrọ ọnwụ bụ njọ na Naịjirịa?
Onyeisiala Buhari agala London ọzọ maka njem ahụike
Onyeisiala Muhammadu Buhari na-aga ịhụ dọkịnta ya onye gwara ya bịa maka nleta na ọgwụgwọ ya.
Buhari
O mebeghi otu izuụka Buhari si Amerịka ebe ya na Donald Trump nwere ọgbakọ lọta.
Onyeisiala Muhammadu Buhari ga-apụ taa gawa London ebe ọ na-anata ọgwụgwọ maka ahụ na-arịa ya.
Akwụkwọ onyenkwuchiteọnụ onyeisiala bụ Garba Shehu dere kwuru na onyeisiala ga-anọ mkpụrụ ụbọchị anọ na ya bụ njem.
O kwuru na oge onyeisiala gara London maka mmezi na ịgbanye mmanụ n'ụgbọelu ya oge o si mba Amerịka alọta, ya na dọkịnta ya mere nzụkọ.
Buhari esila njem US ya wụchie Naịjirịa
Buhari ga-aga njem ọrụ na UK taa
Kedụ ihe mere Buhari ji bịa Legọs?
O kwuru na dọkịnta ya gwara ya ka ọ bịaghachi nke onyeisiala kwere ya nkwa na ọ ga-abịa.
Onyeisiala ga-alọta ụbọchị Satọde abalị iri na abụọ ọnwa a bụ Mee.
Shehu kwuru na ọ lọta, ọ ga-aga leta Jigawa steeti, njem e bugharịrị maka nzụkọ ndị APC na wọdụ.
Njem ahụ ga-emezi ụbọchị Monde 14 na Tuzde 15 ọnwa a bụ Mee.
Cheta na onyeisiala na-anata ọgwụgwọ na London mana ọ gwaghị Naịjirịa aha ihe na-arịa ya.
Akụkọ ga-amasị gị:
Legos: Ụmụnwaanyị dị ime 2131 na-arịa HIV
Achọtala ozu 45 na Gwaska
Ndigbo agaghị alụ agha nwereonwe ọzọ'
Sweet sweet codeine: Nafdac emechiela ụlọọrụ ọgwụ atọ na-arụ codeine
Nafdac emechiela ụlọọrụ ọgwụ Bioraj, Peace na Emzor maka nkesa ọgwụ ụkwara nwere codeine n'ụzọ na-akwụghị ọtọ.
Codeine, ọtọmegbum
Ọtụtụ ndị ntorobịa na-arịa isimgbaka na ọrịa dị icheiche n'ihi oke ịṅụ ọgwụ ụkwara
Ngalaba na-ahazi nlekọta nri na mmepụta ọgwụ bụ Nafdac n'aha ịchafụ emechiela ụlọrụ ọgwụ atọ; Bioraj Pharmaceutical Limited , Emzor Pharmaceuticals Ind.
Ltd na Peace Standard Pharmaceutical Limited bụ ụlọọrụ a rụrụ aka n'ihe gbasara ire ọgwụ ụkwara nwere codeine n'ụzọ megidere iwu.
BBC wepụtara akụkọ so nchọpụta nzuzo ha meere nke gbara n'anwụ ka ụlọọrụ atọ a si jiri ụzọ azụ ụlọ na-eresi ọgwụ a nke e mere n'iwu ka a na-ere naani oge dọkịta nyere akwụkwọ, nye ndị ntorobịa agharaaghara.
Codeine,ọtọmegbum
Codeine ọtọmegbum: Emzor achụọla ndịọrụ
Gọọmenti amachiela ọgwụ codeine
N'akwụkwọ ozi onyeisi Nafdac bụ Mojisola Adeyeye wepụtara, mmechi a sotara nchọpụta ha mere dịka ha gachara n'ụlọọrụ ndị ahụ.
N'ihi e nwetaghị ihe akaebe zuru oke na mbọ igbochi iwepụta akwụkwọ kwesịrị oge anyị mere nyocha anyị n'ụbọchị 2 nke ọnwa Mee, n'ụlọọrụ ha dị n'Ịlorin na Lagos, ọ dị mkpa ka e mechie ụlọọrụ mmepụta ahịa ụlọọrụ atọ ndị a - Peace Standard Pharmaceutical Limited ; Bioraj Pharmaceutical Limited na Emzor Pharmaceuticals Ind Ltd .	 	 
Nke a bụ iji nye ohere maka nchọpụta zuru oke.
Nafdac na-eme nyocha ndịa maka nchọpụta BBC mere gbasara ọgwụ ahụ
Adeyeye kwukwara na imepe ụlọọrụ ndị a ga-agbado ụkwụ ka ụlọọrụ ndị a si nye Nafac nkwado na nyocha ha.
O kwuru na otu Nafdac nke gụnyere ndị ọrụ itoolu; abụọ bụ ndị na-enyocha ọgwụ na asaa bụ ndị nchọpụta n-ahụ maka idewe iwu na ndị uweojii iri gara Ilorin n'ụbọchị ahụ, ị ga mee nyocha ụlọọrụ abụọ e nyere ikike ime ọgwụ ụkwara nwere codeine, ndị a kpọrọ aha n'akụkọ nyocha nke BBC wepụtara.
Dika Adeyeye siri kwuo, otu ndị ahụ bụkwa ndị e zigara n'ụlọọrụ Emzor na Lagos.
O kwuru: "Isi ozi e zigara ha bụ ị ga lele akwụkwọ oriri na nkesa ọgwụ ụkwara nwere codeine nye ndị na-aṅụ ya."
O kwuru na Nafdac akpọọla oku nzụkọ ndị ihe gbasara ọgwụ metụtara.
Akụkọ ga-amasị gị:
Onyeisiala Buhari ga-aga London ọzọ taa
Ọkaiwu gburu di ya chere ya eche'
Legos: Ụmụnwaanyị dị ime 2131 na-arịa HIV
Bọjeetị Naịjirịa ọ ga-apụta n'ọnwa a?
Ndị mmadu na-ajụ maka akwụkwọ mkpata na mmefu ego nke afọ 2018 nke Naịjirịa na ihe mere ejibeghi wepụta ya.
Onyeisiala Buhari
Onyesisala Buhari nyere ndi omeiwu akwukwọ bọjeetị nke 2018 n'ọnwa Nọvemba nke afọ 2017
Mgbe onyeisiala Naịjirịa bụ Muhammadu Buhari nyere ndị omeiwu Naịjirịa akwụkwọ eji hazie etu a ga-esi mee mkpata na mmefu (bụ nke Bekee kpọrọ "budget") nke afọ 2018 n'ụbọchị asaa nke ọnwa Nọvemba n'afọ gara aga ndị mmadụ chere na ha ga-ewepụta ya tupu a banye ọnwa Jenụwarị nke 2018.
Ọnwa a nọ n'ime ya ugbua bụ Mee, bụ ọnwa nke ise na 2018, mana ndị omeiwu ewepụtabeghị ya bụ bọjeetị.
Ndị ọkachamara n'ihe banyere akụnaụba na-akọwa na etu o siri kwụrụ ugbua ga-eme ka ọ raa Naịjirịa ahụ, okachasị ebe ometụtara ọganihu obodo.
Akụkọ kachasị n'ụtụtụ a: Achọtala ọfọ sineeti
Obiano emeela onye Igala kọmishọna
Ndị sinetị akpọọla onyeisi ụlọakụ ukwu
Ihe mere ihe a jiri ka njọ bụ na amaghị mgbe ndị omeiwu ga-ebinye aka na ya bụ bọjeetị ma nye ya onyeisiala ka ọ mee ya iwu obodo.
Ndị omeiwu sị na ihe mere ha ejibeghi wepụta 'bọjeetị 2018' a bụ maka ngalaba gọọmentị dị icheiche ewetabeghị nkọwa etu ha sị chọọ ime mkpata na mmefu nke ha, n'agbanyeghị na akwụkwọ ndị omeiwu ji nwere nhazi etu ngalaba dị icheiche kwesịrị isi mee ego na 2018.
Mana ngalaba na-ahụ maka nhazi, - nke a na-akpọ Ministry of National Planning n'asụsụ Bekee - kwuru na ihe niile ndị omeiwu kwesịọrị iji hazie bọjeetị dị n'ime akwụkwọ enyere ha.
Ben Akabueze, bụ onyeisi ngalaba na-ahazi mkpata na mmefu kwuru na ihe niile ndi omeiwu chọrọ dị n'akwụkwọ onyeisiala Muhammadu Buhari nyere ndị omeiwu n'ọnwa Nọvemba nke afọ gara aga.
Mana, ọ gakwara n'ihu kwuo na ndị omeiwu na-akpọ ndi isi ngalaba dị icheiche ka ha bịa zara ọnụ ha, nke bụ ihe ya ma na emeela.
Ihe ọ pụtara
Ndị ọkachamara n'ihe banyere akụnaụba obodo na-ekwu na Naịjirịa agaghị ahazi akụnauba obodo ọfụma ma ya bụrụ na bọjeetị a apụtaghị.
Na soshal midia di ka Twitter, ndi mmadụ na-ekwu maka ihe na-eme.
Onye ji akara @AdeBanqie ede na Twitter dere na ndị Naịjirịa kwesiri ikwu na ndị omeiwu agaghị arụnwụ ọrụ n'ọchịchị onye kwuo uche ya.
Ụlọọrụ na-enyocha etu gọọmentị jiri agbari "budget" bụ BudgIT dere na ọ bu nke afọ a kachasi tee aka kemgbe ebidoro ihe banyere bọjeetị na Naịjirịa.
@OduObodumu na-ajụ ma onwere obodo ọzọ akwụkwọ mkpata na mmefu notegoro aka ruo etu nke afọ a ruru.
@Purrples sị na ya na-akpọ onyeisi ndị omeiwu ukwu ka ọ bịa zara ọnụ ya maka akwụkwọ mkpata na mmefu a.
Onye ọzọ tinyere ọnụ n'okwu a bụ @ApanpaOlasumbo bụ onye na-ajụ ihe mere ndị Naịjirịa ejighị ekwu okwu maka ihe a na-eme.
Ka ihe ndị na-eme, ndị omeiwu na-ekwu na ha ga-ebinye aka na ya bụ akwukwọ n'ụbọchị 16 nke ọnwa a, mana ọbụghị mbụ ha kwuru etu a, nke mere anyi ji ajụ, "agbu ji agu ọ ga-arapụ ya ugbua?
Akụkọ ga-amasị gị:
Ihe na-akpa m bụ nchekwa na akụnaụba obodo
Etu ndị Sinetọ si agbari ego Naijiria
Ndị mahadum IMT majara onye ntaakụkọ BBC
Ichi e gburu mgbe gboo
Igbuichi bụbụ ihe ejiri mara Igbo na ndị agbụrụ ọzọ maka ogo, ọkwa maọbụ ugwu.
N'akụkọ a, mata maka ichi dị icheiche.
Igbuichi
Ọtụtụ mmadụ nwụrụ maka ịgbuichi a
Ọ ga-atụ gị n'anya, mana foto a na-egọsị ụdịrị ichi ndi mmadụ na-egbu n'ala Igbo mgbe gboo.
Ịgbuichi dị ụzọ abụọ ama ama:
Otu bụ ụdịrị ndị Nri na echi, nke ọzọ bu nke ndị Agbaja.
Ichi Nrị na-ewu bu na gbụrụgbụrụ Ọka bu obodo di na Anambra steeti ugbua, nke Agbaja si na gbụrụgbụrụ Ọgwụ nke dịzị na Enugwu steetị.
N'ime akwụkwọ, Journal of International African Institute, ha kọwara na ndị Igbo anaghị egbu ichi maka ị gosi ebe onye gburu ya sịrị bia.
Ihe ndị ị na-ekwesịghị ime n'akụkụ onye Igbo
'Aguleri na Igboukwu abụghị mbido Ndigbo 
Ihe ndị ị kwesịrị ịma tupu ị lụọ nwaanyị Igbo
Ọ bụ maka igosi ogo, ọkwa maọbụ ugwu, na ị gosi na onye ahụ abaala otu ndị ọzọ.
Ha na-akpọ ndị gburu ichi ndịnze maọbụ ndịichie.
Naanị ndị dị ike ga-egbụ ichi
Dịka omenaala siri kwu, ọ bụ sọọsọ ndị gburu ichi ga-emeri ọnwụ.
N'oge ahụ, ha nwere nkwenye na ndị gburu ịchị ga-ebi ebeebe n'ala ndị mmụọ.
Ndị gburu ichi anaghị arụ ọrụ dịka ndị ọzọ, ha anagị ebu ihe ọbụla n'elu isi ha.
Ọ bụ arụ ị chọ ha okwu obụla maọbụ kpasuo ha iwe.
Igbuichi dị icheiche n'ala Igbo
Ọ dị ezigbo mkpa ka ọnwa na anyanwụ dị n'ichi ọbụla ha ga-echị.
Ọnwa na-ebụrụzọ, anyanwụ na-esote ya, nke atọ ga-abụ ichi ahụ.
Ogbanje
Otụtụ ndị igbo nwere nkwenye na Ogbanji ka dị ire
Igbuichi ọzọ ha na-egbu bụ maka ụmụaka ha chere na ha bụ ogbanje.
Dịka omenaala siri kwu, ha na-egbu ha ichi a ka mmụọ ogbanje naghị mata ha ma ọ bịa ọzọ.
Ọzọ bụ igbu ichi maka ntị fụrụafụ.
Ndị Igbo nwere nkwenye na igbuichi a ga-eme ka ntị ọbụla fụrụafụ gba mmee nakwa da ba n'ime.
Ị ma uru ọjị bara n'ala Igbo?
Ihe ndị ị na-ekwesịghị ime n'akụkụ onye Igbo
Etu e siri egbuichi
Ọ bụ n'isi ụtụtụ ka onye chọrọ ị gbu ichi ga-ebilite, pụọ n'iro, dina n'ala cheli ihu ya elu.
Ha ga-eji mma toro ogologo dị nkọ gbuo ichi a.
Ọ bụ arụ ka onye ahụ bee akwa, maọbụ tie mkpu mgbe a na-egbu ya ichi a.
Onweghị ihe ọbụla ha ga-enye ya maka ị nye aka idi ụfụ maọbụ ị kwụsị ọbara ga-agba n'oge igbu iche a.
Igbuichi a bụ maka ị chọ mma
Onweele ndị nwụrụ mgbe a na-egbu ha ichi, otụtụ ndị ọzọ kpuru isii maka ihe a.
Ọ bụrụ na onye ha na-egbu ichi bee akwa, e nwere ike ị napụ ya akụnaụba ya.
Ebe anaghị egbuichi n'ahụ mmadụ
Anaghị egbu ichi na obi, uvu maọbụ n'ụkwụ, ọ bụ sọọsọ n'ihu na afọ ka ha na-egbu ichi.
Igbuichi bụ ihe ogo
Ihe kwụsịrị igbuichi
Ugbua, onweghị onye ị ga-ahụ gburu udịrị ichi a na egbu mgbe gboo.
Onya ọkammụta aha bụ Chigozie Nnabuihe kwuru na ndị niile gburu ichi a anwuchaala.
O kwukwara na ọbịbịa ụka otu Kraịst mere ka ọtụtụ mmadụ kwụsị igbuichi.
N'ime akwụkwọ Journal of International African Institute, otu nwoke a jụrụ ajụjụ kwuru na ụmunwoke ugbua anaghị enwe ike idi ụfụ ga-apụta na igbu ichi a.
Otu Obasanjo kpokobara abala ndọrọndọrọ
Onye odee akwụkwọ ndi otu CAN awụọla
Ihe m gabigara n'aka ndị ntọ
Maazị Usman Chinedu Mbaekwe gwara BBC Igbo ihe ọ gabigara n'aka ndị ntọ.
Maazị Usman Chinedu Mbaekwe gwara BBC Igbo ihe ọ gabigara n'aka ndị ntọ oge atọrọla ya n'ụzọ Okada dị n'Edo steeti ka o si Legọs na-aga Enugu n'afọ 2017.
Ụlọomeiwu ejirila N500bn bulite bọjeti
Ụlọomeiwu nke etiti ebuliela egọ bọjeti afọ site na N8.612tn ga N9.120tn, mmanyekwu N500bn.
Ụlọomeiwu Sineti
Buhari wepụtara ndị ụlọoimiwu Bojet afọ 2018 ọnwa isi gara aga.
N'ụbọchị Tuusde, Ụlọomeiwu ukwu na nke nta wepụtara Bọjeti nke afọ 2018, ebe ha bulirị ego gọọmenti ga-emefu n'afọ site na tarịị naira 8.612 ga tarịị naira 9.120, nke pụtara mmanyekwu ijeri naira 500.
Mgbari ego ahụ nke pụtara N9,120,334,988,225, gọsiri na e hiwere N530,421,368,624 maka  nkesa dị na iwu
E hiwere N2,203,835,365,699 maka ịkwụ ụgwọ eji eji nke ọnụego N190,000,000,000 bụ maka ụgwọ ruola ọkwụkwụ
E hiwerekwara N3,516,477,902,077 maka ego mmefu ego a na-eme kwa mgbe kwa mgbe
Ha hiwekwara N2,869,600,351,825 dịka ego maka imepụta mwulite doro anya n'afọ ga-akwụ ma ọnwa Disemba gba iri ato na otu.
Enugwu steeti ekewapụtala ijeri naira 103 maka 2018
Ụlọomeiwu abụọ akpọọla Buhari oku
Ụmụ Igbo nọ Ghana: Gọọmentị Ghana na-akpagbu anyị
Ụmụafọ Naịjiria na-ere ahịa n'ahịa Magazine na Ghana, nọ n'ụlọ ha kemgbe a gbachiri ahịa ahụ n'ime izuụka abụọ gara aga ga-aga.
Ahịa Makola na mba Ghana
Kizito Obiora bụ onyeisi ndị Naịjirịa na-azụ ahịa ebe ahụ gwara BBC Igbo na ụmụafọ Naịjiria na ndị ogbo ha n'obodo ahụ enweela nkwekọrịta na udo ga-achị.
Maazi Obiora kwuru na nke a mere maka esemokwu dara n'etiti ndị Naịjirịa na ndị Ghana.
Technovation: Lee ụlọakwụkwọ ụmụaka ise ahụ turula ugo ọkaibe n'asompi technụzụ
SARS: Ihe ndị mmadụ na-ekwu maka mwogharị ha
Ihe mere Amerika anaghị enye visa n'Abuja ugbua
Ndị ọchịchị Ghana e nyela iwu maka etu ndị Igbo na-ere ahịa ga-esi na-ere ahịa n'obodo ha.
Ọ si na nsogbu a bidoro ka gọọmenti Ghana wetara atụmatụ na ndị Naịjirịa na ndị mba ọzọ kwesịrị inwe ihe Bekee kpọrọ "equity" ruru nde dọla.
Onye wepụtara atụmatụ a bụ minista na-ahụ maka azụmahịa.
Obiora kwuru na agbanyeghị na atụmatụ abụghị ihe ọhụrụ, maka na gọọmenti rituru n'ọchịchị chọrọ ime ya, ozighi ezi ugbua etu ozighi ezi mgbe ahụ.
Ndị ahịa akụrụngwa na-esikarị mba ofesi enweta ngwaọrụ ha
N'agbanyeghị na ahịa ga-emepe echi, Obiora sị na ọ bụ nkata gọọmenti Naijiria na nke Ghana kpara mere ha jiri gbanyụọ ọkụ.
Ma kwukwa na ha si ụzọ ọzọ bata.
Ndị ụka Ekwensu na-apịasu Naịjirịa
Nyocha ndị na-enweghị "equity" nke ga-amalite echi.
Otu onye sị na ihe a ga-emetụta ya bụ Nwafor Akajiofor, bụ onye na-azụ ahịa n'Ahịa Magazine.
Akajiofor kwuru na okwu 'resident permit na equity' bụ atụmatụ gọọmenti Ghana ji chọọ ịchụpụ ụmụ Naijiria na Ghana.
O kwuru na akwụkwọ na-enye ikike ibi na Ghana bụ 'resident permit' abụghị ihe dị mfe inweta.
Resident permit ahụ na-ericha 200,000, mana inweta ya abụghị ebe o biri.
Obiora na onwe ya sị na ihe na-agba anyammiri bụ na iwu Ghana hibere bụ na ndị mba ọzọ agaghị azụ ahịa n'ime ahịa.
Ndị nwere akwụkwọ zuru ezu agaghị aganwu n'ime ahịa zụọ ahịa, ọ bụ naanị n'okporoụzọ ka ha ga-enwe ụlọahịa, dịka iwu a siri kwuo.
Dịka o si kwuo, ọ bụrụ na ndị Ghana gaa n'ihu sobe iwu a, ọtụtụ ụmụafọ na mba ahụ ga-ala makana ha agaghị emenwu ihe dị na ya.5ttt5/----------:-----
Victor Moses dị afọ 27 alaala ezumike nka n'egwuregwu bọọlụ Naijiria
Victor Moses ka ga na-agbara Chelsea bọọlụ maọbụ klụb ọzọ n'ọdiniihu, mana ọ gaghị agbara Naịjirịa.
Victor Moses
Victor Moses ọ ga-agbara Naịjirịa bọọlụ ọzọ ma a kpọkuo ya?
Ka Moses kwuputara na Twitter na ọ wụsala boot o ji agbara Naịjirịa bọọlụ, ọ bụrụla ihe ndị mmadụ kpụ n'ọnụ.
Moses dị afọ 27, gbaara Naịjirịa bọọlụ ugboro 37 ma nye goolu ugboro 12, n'agbanyeghị na o bu ụzọ gbaara Ịngland na ngalaba U-21.
Ị ma ụmụnwaanyị ji ndị Super Eagles n'ọrụ?
World Cup 2018: Ihe ndị Super Eagles mere ka ndị Kroeshia merichara ha
World Cup 2018: Ugo Naịjirịa efeliela ọzọ
Iji kwuputa maka 'boot' ọ wụsara, Moses dere sị "ọtụtụ ihe ọma merela na ndụ m mere ka m yi uwe ndị Super Eagles, agaghị m echefu ya na ndụ m niile.
Mana ugbua bụ oge kacha mma iji lekọta ezinaụlọ m nakwa klụb ebe bụ ụlọọrụ m, nakwa inye ndị na-etolite ohere iji pụta n'ọgbọ mee ọfụma.	 	 
Daalụ maka ihe niile, ya gaziere otu a n'ọdịniihu."
Cheta na Moses so Naịjirịa bulie Iko mpaghara Afrịka n'afọ 2013, ma sorokwa ha gaa Iko Mbaụwa abụọ n'afọ 2014 na nke 2018.
Nne na nna Victor Moses nwụrụ na mwakpo ndị omekome mere na Kaduna oge ọ dị naanị afọ 11
Moses nyere goolu abụọ n'asọmpi Iko mpaghara Afrịka n'afọ 2013, nke nyere Naịjirịa ikike iji gafee agba mgbapụ.
O nyekwara otu goolu ka Naịjirịa na Ajentina zukọrọ n'Iko Mbaụwa a gbara na Rọshịa na 2018.
Akụkọ ndị ọzọ ga-amasị gị
2019 Election: Lee ndị dị afọ 18-40 chọrọ ịnọchite ndị Ebonyi steeti
Technovation: Lee ụlọakwụkwọ ụmụaka ise ahụ turula ugo ọkaibe n'asompi technụzụ
Ndị uweojii n'Abia anwuchiela nwoke isi na-edina onwe ha
Ndị uweojii nwụchịri ha na ụlọọrịrị na ọṅụṅụ mana ha ka na-agọ ebubo a.
Ọtụtụ ala na mba ofesi anabataala ndị nwoke na nwoke maọbụ nwaanyị na nwaanyị na-eme mmekorita
Ndị uweojii n'Abia steeti anwụchiela mmadụ isi ha na-ebo ebubo na ha bụ ndị na-eme mmekọ nwoke na nwoke.
Cheta na iwu ala Naịjirịa kpebiri na onyeọbula mere udi ihea ga-aga mkpọrọ ruru afọ iri na anọ.
Ndị uweojii kwuru na ha nwuchiri ha ebe ha nọrọ n'ụlọ oriri na ọṅụṅụ na-eme mmọkọrịta.
Di na nwunye irikọ nri: Gịnị ga-eme nwoke Igbo ajụ nri?
Ndị ụlọ anyị sị m ma alọtazina ụlọ ọzọ ma m ahụghị di'
Mana o nwere ndị n'ime ndị a kwuru na ebubo a abụghị eziokwu.
Ha kwuru na ha bịara ebe a maka mmemme ụbọchị ncheta ọmụmụ otu n'ime ha.
Onye ọzọ aha ya bụ Fred Ndubuisi bụrụkwa onye na-eme mmemme ụbụchị ncheta ọmụmụ gwara ndị nta akụkọ na ha banyere ọnụmara n'ụlọ oriri na ọṅụṅụ a maka ị yi uwe ha ga-eji were mee mmemme a.
Ndubuisi kwuru na oge ahụ ka onyeisiụlọ oriri na ọṅụṅụ bata n'ebe ahụ nakwa bọ ha ebubo na ha bu ndị na-eme mmeko nwoke na nwoke.
Mana kọmishọna ndị uweoji na steeti ahụ bụ Anthony Ogbizi kwuru na ha bụ ndị otu ọjọ na kwa na ụlọ oriri na ọṅụṅụ na weta akaebe ha ga-eji nwe kpe ha n´ụlọikpe.
Akụkọ ga-amasị gị
E werela m ụgbọelu gakwuru di m n'ụlọọrụ ya maka 'konji'	 	 
Anyị ga-amachị ụnụ n'ike- FIFA na-adọ Naịjirịa aka na ntị	 	 
2019 Election: Naịjirịa kwụsị ịtụkwasị obi n'elu mmanụ agbịdị - Moghalu	 	 
Kingsley Moghalu na-azọ ọchịchị onyeisiala chọrọ ịgbanwe ọtụtụ ihe na Naịjirịa.	 	 
Nwaafọ Igbo na-azọ ọkwa ọchịchị Naịjirịa bụ Kingsley Moghalụ, gwara BBC Igbo na o nwere mkpịsị igodo e ji agbape akụnaụba Naịjirịa.	 	 
O kwuru na oge eruola mgbe a ga-akwụsị ịtụkwasị obi n'elu mmanụ agbịdị.	 	 
Nwoke ọbụla gbara afọ 40 wee gbagobe, kwesịrị ịga nyochaa Prostate ya	 	 
Ndị mmadụ emela ngagharị iwe megide ọrịa Prostate Cancer n'Okpara square Enugwu.	 	 
Ọtụtụ ndị mmadụ agbakọtala ọnụ n'okpra square dị n'Enugwu iji mee ngagharị iwe megide ọrịa Prostate Cancer.	 	 
Proatate Cancer bụ ajọ ọrịa na-adị n'akpa mamịrị ụmụ nwoke, nke na ọtụtụ mmadụ anwụọla na ya.	 	 
Onye chikọbara ngagharị iwe otu pink blue"ahụ bụ mazị Roncy Chidebe kwuru na ya na ndị otu ya chọrọ ka ụmụ nwoke niile tetanụ ụra, gaa nyochaa onwe ha.
Canada etinyela iwu ga-eme ka ọ siere ndị Naịjirịa ike ịga mba ahụ
Ndị ọkaikpe na-amara gọọmentị ha aka maka ajọ agwa ha sị na ha a na-akpaso ndị Naịjirịa gbagara ọsọ ndụ na Canada.
Kanada na Naịjirịa
Ndị ọkaikpe ndị kanada sị ndị be ya na-emegbụ ndị Niajịrịa
Mba Kanada etinyela iwu ọhụrụ maka ndị Naịjirịa batara mba ahụ maka ọsọ ndụ.
Iwu a ga-eme ka ọhịa ahụ ịnweta ohere banye Kanada, mana ụfọdụ ụmụ Naịjịrịa si US gbaba Kanada ọsọ ndụ enwetere nkwado ndị ọkaikpe ụfọdụ na mba ahụ.
Ọṅụ juru Amerịka, Kanada na Mekziko obi taa - Iko Mbaụwa 2026
A nwụchiela ndị Russia 13 kpatọsiri aka
Ndị ọkaikpe a kwuru na agwa gọmenti ala ha na-akpasọ ndị Naịjirịa a gbatara ọsọ ndụ be ha jọgbụrụ ụdele ma sịgbuo nkakwụ.
Ọtụtụ ndị Naịjịrịa si ogige oke ala ndị US piofere kanada n'ihe ruru ọnwa iri na asatọ, bụ ebe ha chọrọ enyemaka ikike dịka ndị gbatara ọsọ ndụ.
Ihe kpanitere mbuso ndị ọkaikpe a kpọrọ onwe ha Canadian Association of Refugee Lawyers bụ agwa akpasara otu nwaanyị Naiịjrịa chọrọ iji ọsọ agbalahụ ịbe ugwu nwaanyị na be ha.
Ndị ọrụ okwu ndị gbara ọsọ ndụ dị n'aka bụ  Immigration na Refugee Board (IRB) nke Kanada sị na ya bụ nwaanyị etozughị ịnye akwụkwọ ikike maka na-okwesiri ịgbaga ya bụ ọsọ ndụ na mpaghara ebe ndị ọzọ na Naịjịrịa dịka Ibadan maọbụ Pọtakọtụ.
Ndị otu ikpe mkpegharị IRB kpebiri na ya bụ ikpe bụ ịhe a ga-eji elegara anya na-ikpebị ikpe ndị ọzọ gbasara ndị si Naịjirịa gbata ọsọ ndụ bido ụgbụa gawazịa.
Ndị ọrụ IRB enwebuola ụdị mkpebị a na isi ndị mba China, India nakwa Pakistan.
Ndị otu Canadian Association of Refugee Lawyers na-eche na-iwu a ga-eme ka ihe tawanyega akpụ nye ndị sị Naịjirịa gbata ọsọ ndụ karịa ka ọ dị na mbụ.
Lorne Waldman bụ ọkaikpe na Kanada
Onye ọkaikpe Lorne Waldman gwara ndị ntaakụkọ Reuters na olu sụpịrịsụpịrị na "ya bụ mkpebi ezighiezi maka na ọ ga-eme ka ihe siere ndị ụfọdụ ike karịa ibe ha bụ ndị sị mba ọzọ".
N'ezia, Kanada na ihe na-eme kemgbe afọ 2017 bụ mgbe ndị mmadụ bidoro siwe azụ ụlọ US piobatawa mba ahụ.
Ihe karịrị mmadụ 30,000 epiobatala Kanada kemgbe ahụ dịka akwụkwọ ndị gọmmenti mba ahụ kwuru.
N'ime ndị a, mmadụ 10,000 si Naijirịa nke ndị Kanada nabatara pesentị 33.
Akụkọ ga-amasị gị
Gọọmentị agaghị akwụ ndị NYSC puku naịra 50 ọbụla - Ngige
Ọkaiwu Trump agbarala ya ọnya ogwu
Anyị agaghị ekwe ka ndị nchekwa Naịjirịa memina anyị'
Jim Iyke ọ dabara na nsogbu ndị uweojii?
Akụkọ pụtara ugbua na-ekwu na a nwụchiri Jim Iyke ka ọ machara onye ọrụ ọdọụgbọelu ụra.
Akụkọ pụtara ugbua na-ekwu na ndị uweojii nke ọdọ ụgbọelu Murtala Mohammed na Legọs anwụchiela Jim Iyke bụ omeiheonyonyo.
Dịka ụlọọrụ ntaakụkọ Punch siri kwuo, anwụchiri ya mgbe ọ mara onye ụlọọrụ ọla mgbe ọ na-achọ ị me ya nyocha.
Ndị nọ ebe ihe mere kwuru na ọ mara nwoke ahụ ọra ebe ọ na-achọ ịnyere ya aka mee ọsịsọ banye n'ụgboelu njem ya tupu ihe a eme.
Ebony Life TV na Sony ebinyeela aka n'akwụkwọ
Achọrọ m ịtọpụ Enugwu n'agbụ' - Kenneth Okonkwo
Ọnụ na-ekwuchitere ndị ụlọọrụ Dana Air bụ Kingsley Ezenwa kwuru na ihe a mere ma kwuo na atọghapụọla Jim Iyke dịka ọ rịọrọ biko.
Ọnụ na-ekwuchitere  ndị uweojii na ọdọ ụgbọelu bụ Alabi Joseph kwukwara na atọghapụọla ya bụ omeiheonyonyo.
Jim Iyke agaghịzi njem ya n'ihi okwu a.
Etu m jiri mụọ ejima anọ'
Di na Nwunye mụru ejima anọ ekwuola etu Chukwu si nye ha ejima nwoke anọ ka afọ asaa gachara ha jị gbaa akwụkwọ.
Ezinaulo Peter na Amuche Ejiofor agwaala BBC Igbo etu ndị agbata obi ma ndị ulo ha ụfọdụ gbawara ha obi maka amụghị nwa ruo afọ asaa.
Odoziaku Amuche kwuru na otu nwunye di ya kọrọ ya ezigbo ọnụ n'ọnwa Eprelu 2017.
Ọ dị ime n'ọnwa May nke afọ ahụ.
Ha kwuru na Chukwu nyere ha ụmụ ejima nwoke anọ n'otu ọmụmụ.
Ha kpekwara ndị nọ n'ọnọdụ a ekpere puru iche,
Ụlọuka Katọlik daara na Delta akụgbụọla otu nwata
Nwata di afọ nwụru ka ọtụtu mmadu merụrụ ahụ mgbe ụlọụka daara n'ụtụtụ a ka a na-aka ụkọ taa.
Ụlọ dara ada.
Otu nwata dị afọ 11 anwụọla oge otu ụlọụka akpọrọ St. Paul Catholic Church, Ugolo dị n'obodo Okpe n'ime Delta steeti dara ebe a na-eme ekpere n'ụtụtụ taa.
Ihe mberede a mere n'elekere itoolu nke ụtụtụ a ka ndị mmadụ nọ n'ime ụlọụka ahụ na-ekpe ekpere.
Anyị dọpụtara ụfọdụ mmadụ ebe ụlọ ha dagidere ha- Waziri
Ụmụaka isii adabala n'ime olulu nsi
Onyeisi ndị uweojii nke steeti ahụ bụ Mohammed Mustapha gwara BBC Igbo na ụlọụka kara ezigbo nka nakwa na ha eburola ndị pụtara na ndụ n'ihe mberede a gawa ụlọọgwụ.
O kwuru na ugbua ọnaghị enwe ike ikwu ihe mere ụlọ a jiri daa, mana ọ na-eche na ọ bụ maka oteela ha lụrụ ụlọụka a.
N'ọnụ okwu ya: "Ụlọụka a dị afọ 100.
Ọ bụ ụlọụka a lụrụ oge ndị ọcha na-achị ala anyị.
Ihe a bụ ihe m che mere ka ụlọụka daa mana anyị ka na-eleba anya na mberede a.
Onyeisi ndị sineti Naijirịa bụ Bukola Saraki etinyela ọnụ zigara ndị ihe mberede metụtara ozi itiakab'obi site n'akara soshal midia ya taa.
N'ime ozi ahụ o gwara aka n'achị Delta steeti bụ Ifeanyi Okowa ha dibe ma kwu kwa na ya jisike enweta enyemaka ebe ha nọ
N'ọnụ "anyị ga-agba mbọ ị hụ na ndị ji ndị ha pụta n'ihe a ga-enweta ọgwụgwọ kwesiri ha".
Akụkọ ndị ga-amasị gị:
AMVCA 2018: Lee etu ndị Igbo si pụta n'ọgbọ
Lee ka e si eri ji ọhụrụ n'Alaigbo
Ebuka n'uwe ya esunyela ọkụ na soshal midia ọzọ
Akụkọ kachasị mkpa taa: CAF amapụla ndị ọgba bọọlụ abụọ
Amapụla ndị ọgba bọọlụ Naịjirịa abụọ dịka e mechara nyocha afọ ha dị ebe onyeisiala Buhari na ndị Naịjirịa bi China nwere nzụkọ.
N'egwuregwu,
Ngalaba na-ahụ maka egwuregwu bọolụ na Africa amapụla ndị ọgbabọọlụ Naịjirịa abụọ n'isonye n'asọmpị nke U-17 a ga agba na Niamey maka afọ ha dị karịrị iri na asaa.
Naijiria na BurkinaFaso ga-asọmpị echi n'elekere anọ iji mata onye ga-etozu ị ga asọmpị AFCON.
Na Delta steeti taa,
Otu mmadụ anwụọla mmadụ anọ meruru ahụ ebe ụfọdụ ka tọrọ n'okpuru ụlọụka dasara ndị mmadụ ebe ha na-aka ụka ụtụtụ na Deta steeti.
Onyeisi ụlọomeiwu ukwu Bukola Sararki ekwuola na ya ga-enyeaka chọpụta ma gwọọ ndị pụtara n'ihe a.
Ọzọ,
Onyeisiala Muhammadu Buhari na ndị Naịjirịa na mba China enweela nzụkọ na mkparịta ụka ụnya ahụ dịka ọ gara mba ahụ.
Na nzụkọ ahụ o kwuru na ụjọ anaghị atụ ya gbasara ntuliaka kwụọtọ na 2019 maka na ọ bụ ihe oji banye ọchịchị .
Na mba ofesi,
Ihe karịrị mmadụ puku iri emela ngagharị iwe n'ihi oge ezumike nka na mba Rọshịa.
Gọọmentị mba ahụ na-akwado ịme oge ezumike nka afọ iri isii n'atọ maka  ụmụnwaanyị na afọ iri iss n'ise maka ụmụnwoke.
N'ụtụtụ
AMVCA kpọpụtara ndị ụlọ fiim ụnyaahụ
Ndị ihe nkiri si Naijirịa na mba ndị ọzọ n'Afrịka gbakọrọ na Legọs unyaahụ maka emume akpọrọ Africa Magic Viewers Choice Awards.
Emume nke afọ a bụ nke isii kemgbe ebidoro ịtụ ndị ihe nkiri ugo site na atụmatụ a.
Ndi ihe nkiri zuru ka emee na ya bụ emume ebe ndị tụrụ ugo dika Adekola Odunlade, Omotola Jolade, Nyce Wanueri na ndị ọzọ.
Aka m adịghị ya!
- Rotimi Amaechi
Rotimi Amaechi bụ onye chiburu Rivers steet kwuru na ọbụghị eziokwu na ọ họpụtara onye ga-azọ ọkwa gọvanọ n'APC n'ime Rivers Steeti.
Akụkọ na-ekwu na ọ họpụtara Tonye Cole bụ onye ojiegoachọego ama ama, mana Amaechi kwuru na ọ bụ ndị iro na-ekesa akụkọ a.
Boko Haram egbughi ndị otu anyị -Naịagha Naịjirịa
Lee ka e si eri ji ọhụrụ n'Alaigbo
Nd agha Naịjirịa agọọla ebubo
Ndịagha Naịjirịa na-ekwu na akụkọ ndị ntaakụkọ AFP dere na ndị Boko Haram gbagburu ndị agha Naịjirịa n'ụbọchị ole ole gara aga abụghị eziokwu.
Ndị agha kwuru na ọ bụ ndị otu ha gbagburu ọtụtụ n'ime ndị agha Boko Haram.
AFP dere na ndị Boko wakporo ndịagha Naịjirịa n'obodo Zari n'ime Borno steeti, nakwa gbuo ndị agha ruru iri atọ.
US esepụọla aka enyemaka na Palistine
Na mba ofesi, goomentị Amerika ekwuola na ha ga-akwụsị ịnye ego enyemaka ha na-enye ndị Palistine.
Amerika kwuru na ha ga-akwụsị ịkwụ ego a ruru nde dọla narị atọ makana Palistine ka na-anabata ọtụtụ ndị agha iyi egwu n'ala ha.
Gee akụkọ anyị n'ụtụtụ a
Lee ihe nkiri anyị
Ọdọ ụgbọelu Enugu: Gọvanọ ndị ọwụwa-anyanwụ sị na ọnọdụ ya na-agbawa obi
Aka ndị na-achị steeti ndị ọwụwa-anyanwụ Naịjirịa sị na ọrụ ọdọ ụgbọelu enugwu bụ ihe gọọmentị kwesịrị iwe ka ihe dị mkpa.
Ọdọ ụgbọelu nke Enugwu
A ka na-arụ ọrụ n'ọdọ ụgbọelu nke Enugwu
Gọvanọ ndị si mpaghara ọwụwa-anyanwụ Naịjirịa na-akwa arịrị maka ọnọdụ ọdọ ụgbọelu Akanu Ibiam dị n'enugwu nọ na ya ugbua.
N'ọgbakọ ha mere n'ụbọchị abụọ nke ọnwa Septemba 2018, ha kelere gọọmentị etiti maka itinyebụ ya aka, ma kpọkuo mịnịsta na-ahụ maka ụgbọelu ka ha bịa lee ọdọ ụgbọelu ahụ anya ma mezie ihe ndị e kwesịrị imezi na ya.
Ihe ihere ji kwesị ime ndi omeiwu Igbo: Chekwas Okorie
Bọjetị 2018: 'Buhari chọro iji ihe a ghọgbuo ndị Igbo'
Gịnị mere Jim Iyke ji ewu na soshal midia?
Onye nọ n'isi oche nzukọ ndị gọvanọ mpaghara ọwụwa anyanwụ bụ Davịd Umahi, bụkwa aka na-achị Ebonyi steeti, kwuru ihe a mgbe ọ na-agwa ndị ntaakụkọ ihe pụtara na nzukọ a ha mere.
Umahi sị na ọ dị mkpa ka e mezie ebe a na-anabata ngwaahịa na ya bu ọdọ ụgbọelu.
Ọdọ ụgbọelu nke Enugwu so na ọdọ ụgbọelu nke ụgbọelu si mba ofesi na-ada, mana o nwebeghi ọtụtụ ihe o kwesiri inwe, dịka ọkụ okporo ya, nke ga-eme ka ụgbọelu daa n'abalị.
Na bọọjetị nke 2018, a mapụtara nde naịra narị ise maka ọrụ ọdọ ụgbọelu a.
Cheta na omeiwu Ike Ekweremadu, bụ osote onyeisi ndịomeiwu ukwu Naịjirịa na ndị omeiwu ọzọ si ọwụwa-anyanwụ, tinyere ọnụ n'ebubo onyeisiala Muhammadu Buhari boro ndị omeiwu na ha chabiri ego e kwesịrị iji rụọ ọrụ n'akwa Naịja nke abụọ, ọdọ ụgbọelu dị n'Enugwu, ụzọ Benin-Ọre nakwa ọtụtụ ọru ndị ọzọ ga-abara ndị Naịjirịa uru ma were ego tinye n'ebe ọzọ.
Na nkọwa ya, Ekweremadu kwuru na uche ya na nke ndịomeiwu si ọwụwa-anyanwụ Naịjirịa dị n'ọdọ ụgbọelu Enugwu so n'ọrụ dị icheiche ndịomeiwu chabiri ego ya.
Ekweremadu kwuru na ọ bụ na ngalaba omeiwu a na-akpọ "committee" n'asụsụ Bekee ka nchabi a mere, ma kwuo na ndị Kọmiti o metụtara gaha agwa ọha ihe mere na etu o siri mee.
Akụkọ ndị ga-amasị gị:
CAF amapụla ndị ọgba bọọlụ abụọ mba Naịjirịa
Ụlọuka Katọlik adagbuola nwata na Delta steeti
Boko Haram egbughi ndị otu anyị -Ndịagha Naịjirịa
Ihe Igbo sọrọ nwaanyị ime
Nwaanyị na nwoke ahaghị nhatanha n'ala Igbo nke mere ka e nwee ihe ndị iwu machiri nwaanyị ime.
Nwoke na-eche ibe ya ọjị
N'omenaala Igbo, nwoke na nwaanyị ahaghị aha n'anya.
A na-agbado ụkwụ ma mmadụ abụ nwoke maọbụ nwaanyị n'ike ọrụ maọbụ oke dịrị onye.
Ihe ị kwesiri ịma maka okpueze ala Igbo
Ihe asaa nwoke Igbo chọrọ na nwaanyị ọ ga-alụ
Ihe iri agboghọ ugbua chọrọ na nwoke ga-alụ ya
Nwoke a ga-azanwu aha nna nwunye ya n'ala Igbo?
Ụmụnwoke n'agbanyeghị ma ha abụ nwata, karịrị nwaanyị n'ọkwa na ngụkọ dịka omenaala Igbo si dịrị.
Ya mere, o nwere ọrụ maọbụ ohere a mabidoro na nwaanyị enweghị ikike ya nke bụ na nwaanyị nupuru isi n'ihe ndị a 'mere arụ'.
Lee ụfọdụ n'ime ihe ndị nwaanyị anaghị eme:
1.Nwaanyị anaghị arị maọbụ ete nkwụ
Nwaanyị anaghị arị nkwụ n'ala Igbo
N'ala Igbo, nwaanyị anaghị arị elu nkwụ, elu ọjị maọbụ ọjịị.
Ngawuchu kwuru na nwaanyị anaghị arị nkwụ n'ihi na nwaanyị esighị ike.
O nwere ike rịa elu nkwụ, hụ agwọ, egwu ejide ya, ọ daa n'elu.
N'okwu ọkammụta asụsụ Igbo na Mahadum Legọs (University of Lagos) bụ Chigozie Nnabuihe, ọ bụ iji chekwa ugwu nwaanyị.
Nnabuihe kọwara na oge gboo, nwaanyị anaghị eyi akwa na-awachi ahụ nwaanyị nke mere na ọ rịa elu, onye nọ n'ala ga-ahụ ọtọ ya.
Nwaanyị anaghị eketa ala obi
Nwaanyị nwere ike inweta ebe ịkọ ubi mana ọ gaghị enwe ikike ire ya maọbụ nye onye ọzọ
N'ala Igbo, nwaanyị anaghị eketa ala obi.
Nkwenye Ndigbo dịka otu okenye, Chukwudi Nganwuchu, siri kọwa bụ na nwaanyị nwere oke naanị na be di ya.
Mana n'ezie, nwaanyị anaghị enweta oke na be di ya ma ọ bụrụ na ọ mụtaghị nwa nwoke.
O nwere ike e nye nwaanyị ebe ịkọ ọrụụgbo mana ọ bụghị nke ya n'ezie n'ihi na onweghị ikike ire ya maọbụ inye ya onye ọzọ.
Nwaanyị anaghị edu ụmụnwoke, ọ naghị aga agha
Nwoke ka ọ dịrị iga agha n'ala Igbo
Nwaanyị anaghị edu ụmụnwoke n'ọgbakọ maọbụ n'agha.
Na nkọwa ya, Ọkammụta Nnabuhe sị "O bụ nwoke ka ọ dịrị ichekwa ezinaụlọ ya.
Ọ bụ ụmụnwoke ka ọ dịrị ichekwa obodo."
Nwaanyị anaghị awa ọjị
Nwaanyị anaghị awa ọjị ebe nwoke nọ.
Ọ bụ naanị oge ụmụnwaanyị gbakọrọ naanị ha ka onye kachasị okenye n'ime ha nwere ike ịwa ọjị mana ọgaghị agọ ya agọ.
Dịka Nnabuihe kwuru, ihe kpatara na nwaanyị anaghị agọ ọjị bụ na ọjị bụ ihe dị nsọ, nwaanyị nwere oge ọ na-anọ na nso; ọ ga-emerụ ọjị.
Nwaanyị anaghị ekenye nwa di
Nwanyị anaghị anọ ebe a na-ekwu akụ nwaanyị ọ masị ya, ya bụrụ na di ya anwụọla.
Nnabụihe sị "Ọ bụ iji gosi na ọbụghị anụmanụ ka a na-azụ, ọ bụ mmadụ ka a na-alụrụ.
Ọ bụ anụmanụ na-anọ ebe a na-ekwe ya ọnụ."
Nwaanyị anaghị ata eke ọkụkụ
Nwaanyị ekwesighị iri eke ọkụkọ dịka omenaala Igbo siri dị
Otu okenye aha ya bụ Chukwudi Nganwuchu gwara BBC Igbo na ihe mere ndị gboo jiri machie nwaanyị ịta eke ọkụkọ bụ na e nwere nkwenye na eke ọkụkọ na-atọ ụtọ ebe ọ dị ukwu nke na 'nwaanyị tara ya ga-ebido gbawa n'ezi.'
Nnabuihe kwuru sị, "Eke ọkụkọ bụ nke nwoke.
Akpụrụotule bụ nke ya, isi ya nke diọkpara.
Ada nwe ukwu ya.
agba dịkwara ada."
Nwaanyị nọ na nsọ anaghị esiri onye chiri echichi n'ala Igbo, nri.
Ọ bụrụgodu na di ya bụ onye chiri ọzọ, ọ gaghị eri nri nwaanyị ma ọ nọrọ na nsọ.
Nnabụihe sị, "Onye chiri echichi bụ onye dị nsọ.
Ọ bụrụ na o rie nri nwaanyị nọ na nsọ o merụọ nsọ ya."
Nwaanyị anaghị alụ nwoke
Nwaanyị enweghị ike lụọ nwoke etu nwoke si aga alụ nwaanyị.
N'ekele, nwaanyị anaghị eri aka atọ
N'ekele, nwaanyị anaghị ana aka
Nwaanyị anaghị eri aka atọ maọbụ kwuo 'Igbo kwenu', 'Ndigbo mmammanụ o'.
Nwaanyị nwere ike ikwu, Ndị di m ekele m ụnụ o!'"
Ọ bụghị nwoke niile na-ana aka atọ.
Ọ bụ nwaanyị chie elu chie ala, onweghị ike ana aka atọ, abụọ maọbụ otu.
Nwaanyị anaghị aṅụ ike nkwụ
N'ọsịsa ya, ọnụ na-ekwuru onyeisiala Muhammadu Buhari bụ Garuba Shehu kwuru na ahụ adịghị Obasanjo na o kwesịrị  ị ga-ahụ dọkịta.
O kwukwara na ọ bụ anyaọkụ na-enye Obasanjo nsogbu.
Muhammadu Buhari: Iwe Obasanjo bụ na Buhari gbochiri ebe e si ebupụsị ego
Joe Igbokwe, ọnụ na-ekwuru otu APC na Legos steeti kwuru na ọ bụ nka na-enye Obasanjo nsogbu mere o ji katọọ Buhari.
Joe Igbokwe,ọnụ na-ekwuru otu APC na Legos steeti  asaala Olusegun Obasanjo okwu o kwuru maka Muhammadu Buhari.
Igbo kwuru na ọ bụ iwe  na Buhari gbochiri ebe e si ebupụsị ego ji Obasanjo.
Na mkparịtaụka BBC na Obasanjo nwere na nsonso, o kwuru na Buhari amaghị ọrụ ma ncha, na ọ na-akpa oke nakwa na o nweghị ahụ ike  nke elu ahụ nakwa nke uche.
Mana Joe Igbokwe kwuru na okwu ahụ bụ 'okwu nkọgheri' n'ihi na " ihe Obasanjo arụnwughị n'afọ asatọ ọ nọrọ na ọchịchị na Buhari, onye o kwuru na ahụ adịghị rụrụ ya n' afọ abụọ.
Modern woman: Iyi mbenukwu na ihe ndị ọzọ ha na-eme ọtụtụ nne anyị emeghi
E nwere ihe ụmụnwaanyị mgbe ochie agaghị aka obi mee ma ụmụnwaanyị agba ọhụrụ na-eme ha ma kwudosie ike na ha.
Ụmụnwaanyị na-asụ n'odo.
Nwaanyị yi chebiriọdụ
Ọtụtụ ihe anyị na-emebu na mbụ, anyi adịghịzị eme ha, ụfọdụ ihe anyi adịghị emebu, anyi na-emezi.
Ụwa na-eme mgbanwe kwa mgbe.
Ihe 5 ụmụnwaanyị Igbo na-eme ndị Saudi Arabia anaghị emenwu
Etu ị ga-esi jiri obere ego na-egbuke egbuke
Ụmụnwaanyị ewechighala isiowu n'ụdị ọhụrụ
Ụmụnwaanyị agbanahụghị mgbanwe nke a.
O nwere ụfọdụ ihe ụmụnwaanyị mebukwara ma ha akwụsịghị ike na ya, ma ugbua, ha na-eme ihe ndị ahụ ka ha siri chọ.
Ilezie anya nke ọma, ị ga ebido chọputawa ụfọdụ ihe anyị ga-edepụta n'okpuru edemede a.
Ọ na-azụ ahịa n'ịntanet
Ọtụtụ ụmụnwaanyị adịghịzị aga ahịa ịzụta akwa maọbụ ihe nri maka onyekwanụ chọrọ ịkwụ n'anwụ ebe ihe niile dịzị na ịnternet?
Ọ bụkwa ọ setịpụ ụkwụ n'ụlọ ya, ọ pịa kọmputa maọbụ ekwentị, e wetere ya ihe niile ọ chọrọ ebe ọbụla ọ nọ.
Ọ na-eyi agwa ntutu na-apụ ọkụ
N'oge mbụ, ụmụnwaanyị na-eke isi dị iche iche, kama na ọ na-abụkarị isi ojii
Mana ugbua, ha na-anwale ụdị agwa sọrọ ha, site na isi na-acha ọbara ọbara ruo na nke na-acha edo edo, ha achọghị ịma.
Ha na-eme oriri na nkwari ka o si dị ha mma
Oge agaala mgbe nwaanyị ga-anọ n'ụlọ, nwoke apụo inwete onwe ya naanị ya.
Ugbua, ụmụnwanyị na-akpọrọ ndị enyi ha puo ebe ọ na-akpọtụ, na-enwe anụrị.
Ọ naghị ama akwa, ọ na-eyi chebiriọdụ anọ n'ulọ
Anyi ahapụla ima akwa na '19 kporogodom'
Oge ima akwa n'obi nọrọ n'ụlọ agafeela.
Ugbua ụmụnwaanyị na-eyi chebiriọdụ dị iche iche.
I yitekwaraala ihe ndị Bekee kpọrọ 'bum short', anyi amara n'iso na ihe a na-eme.
Ọ na-ewepụta oge eji eme soshal media
Teknụzụ emeela na onye ọbụla nọ n'ụwa nwere ike ijikọ
Nwaanyị agba ọhụrụ ga-akwado, n'eti ka ọnwa, see onwe ya foto, tinye ya n'akara soshal midia ya.
Oge adighi.
Ọ na-ete ntecha etu o siri masị ya
Ụmụnwaanyị dịbu na mbu ete ntecha, kama ugbua, e nwezịrị agwa dị iche iche
Ndị bekee agbanweela ntecha, ya bụ na ọ bụzị ihe a na-amụ amụ tupu emebe.
Ụmụnwaanyị agba ọhụrụ ejighị ihe Bekee kpọrọ 'makeup' egwu egwu.
Ha chọrọ ịdị ka a chọrọ oge niile.
O nwere onwe ya
Ụmụnwaanyị na-arụbụ ọrụ na mbụ, mana o nwere ụfọdụ ọrụ ha anaghị arụ.
Nwaanyị agba ọhụrụ kwetara na ihe nwoke ga-emeli, nwaanyị ga-emelikwa ya karịa.
Ya bụ na ọ na-arụ ọrụ ọbụla masịrị ya, nwee ego nke ya o ji eledo onwe ya na ezinụlọ ya anya.
Akụkọ ga-amasị gị:
Buhari nọ n'isi gọọmentị mpụ na nrụrụaka - Saraki
Ọ pụtara na enweghi ihe e mere mekaa ndị Igbo?
ASUU strike: Kedụ mgbe ọ ga-ebi?
Wole Soyinka: Agaghị m atụnyere APC maọbụ PDP
Onye na-ede akwụkwọ a mara amara bụ Wole Soyinka ekwuola na o kwesiri ka onye ọhụrụ ga-abịa weta nzọkwụ ọhụrụ weghara ọchịchị Naijiria.
Akụkọ dị mkpa:
Wole Soyinka ajụla Buhari, jụ Atiku
Onye na-ede akwụkwọ a mara amara bụ Wole Soyinka ajụla Buhari na Atiku maka ọkwa onyeisiala na na ntuliaka 2019.
Soyinka, onye kwuru nke a n'ọgbakọ e 'Citizen forum' emere na Legọs ụbọchị Tọọzde sị na Naijiria chọrọ ọbara ọhụrụ.
Ọ ka mma inye amnesty' karịa ị na-egbu oge n'ụlọikpe' - Ndị ọkaiwu
Oge ụzọ ọhụrụ were anya eruola.	 	 
Oge onye ahụ pụtara anyị ga-enye ya nkwado.
Adịghị ama ama, ka m gwa ụnụ ebe m kwụ ka odo onye ọbụla anya: Mụ bụ Wole Soyinka agaghị atụnyere pati abụọ ahụ na-azọ.	 	 
Ha abụọ kwesịrị ka a jụ ha kpamkpam.
Transparency International: A ga-ekpoju ndịagha na ntuliaka na-abịa
Ndị agha Naịjirịa juru oge e mere ntuliaka gọvanọ n'Osun steeti
Ndị ọkachamara n'okwu ikike diri onye ekwuola na  ntuliaka e mere n'Ekiti na Osun steeti n'afọ 2018 nakwa okwu Onnoghen na-arụ aka na a ga-eji Ndiagha mee ntuliaka 2019.
Otu Transparency International kwuru  ụbọchị Tọọzde na obi na-eti ha na a ga-ekpoju ndịagha na ntuliaka na-abịa.
Ha kwuru na ntuliaka emerela n'afọ 2018 nakwa ike ndị ndọrọndọrọ ọchịchi ji achụ ka atụnyere ha butere obi otiti ahụ.
Na nkọwa ya otu onye na-alụ ọgụ maka ikike dịrị onye bụ Ọkaiwu Ifeanyịi Ulumma gwara BBC na ihe ụfọdụ na-eme na Naijiria ugbua ezuorola ndị mmadụ ịtụ uche na a ga-eji ndị agha mee ntuliaka na-abịa.
Ọ bụ ihe mere na Osun na Ekiti mere egwu ba ndị mmadụ ahụ na-aga egbojupụta ndịagha.
Ulumma gara n'ihu kwuo na okwu Onnoghen nakwa na onyeisiala Muhammadu Buhari bụ ọchịagha sokwa azọ ọkwa ọchịchị soro bute egwu ahụ.
O kọwara na ọghọm dị n'ikpoju ndị agha na oge ntuliaka bụ na ọ ga-eme ka egwu tụọ ụfọdụ ndị mmadụ mee ka ha ghara ịpụta mee ntuliaka.
Ulumma kwuru na dịka e si eme ya n'ofesi,  ihe kwesiri bụ naanị ka ndị uweojii soro hụ na udo dị, na enweghị ọgbaghara.
A hụla ụgbọala onyeisioche otu pati APC Abia steeti ahụ a tọọrọ
Ndị uweojii na steeti Abịa ekwuola na ha enwetala ụgbọala Donatus Nwamkpa bụ  onyeisioche otu pati APC na steeti ahụ a tọọrọ atọrọ.
Ọnu na-ekwuru ndị uweojii na steeti ahụ bụ Geoffery Ogbonna kọwara na ha hụrụ ụgbọala a n'okporo ụzọ si Osisioma gaa Ibeku.
Oshoala abanyela otu egwu bọọlụ Barcelona
Ọkaibe na bọọlụ ụmụnwaanyị bụ Asisat Oshola eferela otu egwu bọọlụ Barcelona.
Ọ hapụru otu egwu bọọlụ ndị mba Spen.
Abubakar Kamara agaala Yeni Malatyaspor
N'aka nke ọzọ, otu Fulham ebinyela otu egwu bọọlụ Yeni Malatyaspor  onye egwu ha bụ Aboubakar Kamara rue ọgwụgwụ oge a.
Atiku Abubakar ga-agbaghara ndị zuru ego Naịjirịa
Abubakar na-azọ ọkwa onyeisiala Naịjirịa n'okpuru PDP kwuru nke a ụnyaaahụ na ogige mkaparịtaụka akpọrọ "The Candidates".
Ọ sị na ọ bụ ụzọ ọ ga-esi nata ijeri naira ọkankụ ndị aka ntụtụ mịpụrụ n'akpa Naịjirịa.
N'otu aka ahụ,
Otu onye omee iwu a chụrụ n'afọ gara aga bụ Abdulmumin Jibrin bụ onye degara EFCC akwụkwọ gbasara mpụ ahụ
Ikpe banyere nde dọla iri anọ na ọma ahụrụ n'ime ụlọ Orsbone Towers na Legọs ga amalite eche bụ ụbọchị Tọsde, abali mbụ nke ọnwa Febụwarị 2019.
Ndị gọọmentị kpụpụrụ n'ihu ọkpaikpe bụ onye bụbụ onyeisi ngalaba National Intelegence Agency bụ Ayodele Oke na ọrịaku ya.
Onye ọzọ akpụpụkwara ụlọikpe maka ebubo mpụ bụ onyebụbụ ode akwụkwọ gọọmentị bụ David Babachir Lawal.
Juan Guaido chọrọ ka ndị agha chụpụ Maduro
Onyeisi pati na-anọghị n'ọchịchi na Venezuela ekwuola na ndi otu ya na ndị agha Venezuela na-enwe nzukọ maka etu ha ga-eji nye aka napụ Onyeisiala mba ahu bụ Nicholas Maduru ọkwa.
Juan Guaido echiele onye ya onyeisiala ma nweta nkwado n'aka mba Amerịka na ụfọdụ mba ndi ọzọ ka ọ nọ na njem ịbụrụ onyeisiala ejighi itu vootu tinye n'ọkwa.
Chelsea ji nkata buru goolu
Chelsea ji nkata buru goolu unyaahụ ka otu egwuregwu Bournemouth ji okpụ goolu anọ asatagi ma otu gosi ha na-ejighi ọnụ ama onye ka ike.
N'Itali, Real Madrid nyụkwara Sevile ịkpakwụ ka ha ji ọkpụ goolu isii a satara otu fụọ ha aka n'isi.
Gee nkeji a be a:
Ihe nkiri nke taa:
AFCON U20: Otu bọọlụ mba Naịjirịa emeriela nke Nijey
Ọ bụ AlHassan nke Naịjirịa jiri otu ọkpụ goolu dọọka neeti ndị mba Nijiey n'asọmpị AFCON U20 mere ụbọchị Fraide.
Akụkọ dị mkpa taa
Otu bọọlụ Naịjirịa nke ndị erughị afọ 20 etozuola ịga asọmpị Iko Mba Afrịka dịka ha ji otu ọkpụ goolu merie mba Nijiey mgbe ha zutere onwe ha taa.
Na ndọrọndọrọ,
Ngalaba na-ahụ maka ntuliaka na Naịjirịa bụ Inec adọọtịala ohere ha nyere ndị mmadụ ịji nata PVC ha site n'ụbọchị Fraide ruo ụbọchị Monde
Ọ gụnyere ụbọchị satọde nakwa ụbọchị ụka site n'elekere itoolu nke ụtụtụ rue elekere isii nke mgbede kwa ụbọchị.
Ebe otu Citizen Forum, nke onye na-ede akwụkwọ ama ama bụ Wole Soyinka kpokọbara adọnyerela Kingsley Moghalu nke otu YPP ukwu maka ọkwa onyeisiala na 2019.
Joe Igbokwe nke APC na Ugochukwu Ikeakor nke PDP  akpọọla Ndigbo oku ka ha pụta tụọ vootu ụbọchị ntuliaka iji kwado mwulite Alaigbo.
Ha kporo okwu a  na mkparịtaụka ha na BBC Igbo nwere na Facebook n'ubọchị Fraide.
N'egwurewgu,
Ụwa niile, ọ kachasị ndị egwuregwu bọọlụ na-amasị pụtara ịgosi obi ntiwa ha dịka achọtara ozu Emiliano Sala bụ onye ọgba bọọlụ mba Ajentina nọ n'ime ụgboelu dara mmiri na mgbede tọọzde.
Akụkọ BBC Igbo n'ime otu nkeji
N'ụtụtụ,
A zọgburu ihe ruru mmadụ abụọ ebe ọtụtụ ndị ọzọ merụrụ ahụ n'ọgbọ egwuregwu Jolly Nyame n'ọsọ achụmnta vootu APC mere na Jalingo Taraba Steeti.
Onyeisiala Buhari kwuru na ọ na-ewute ya nke ukwuu ma ndị hụrụ ya n'anya tufuo ndụ ha n'ihi ịkwado ya.
Ọtụtụ ụmụakwụkwọ ejila afọ ise gụọ akwụkwọ ha kwesịrị ịgụ afọ anọ
Obi ụtọ juru ụmụakwụkwọ mahadum afọ dịka otu jikọtara ndị nkuzi ha bụ ASUU akwụsịla abụbọ ọrụ ha bidoro kemgbe ọnwa atọ.
Nkwụsị a bịara na ngwụcha nzukọ ndị isi ha na minista na-ahu maka ọrụ bụ Chris Ngige nwere n'Abuja.
Ebe onyeisi ndị ASUU bụ Abiodun Ogunyemi sị ka ndị nkuzi bido ọrụ ozugbo.
N'ofesi,
Onye kachasị enwe ego n'ụwa bụ Jeff Bezos kwuru na ụlo ntaakụkọ National Enquirer yiri ya egwu na ha ga-agba ihe o jiri bụrụ nwoke n'anwụ ma ọ gwaghị ọha okwu masiri ha.
Ọ kwuru na Enquirer sị ya kwuo na ọbụghị ndọrọndọrọ mere ha ji ebu akụkọ gbasara ya n'akwụkwọ mgbasa ọzi ha.
N'egwuregwu,
Achọpụtala na ozu ahụ ahụrụ n'ime  ụgbọelu ahụ kpọkasiri akpọkasị bụ nke onye otu egwuregwu Cardiff City bụ Emiliano Sala.
Cheta na Sala mere njem na-aga Cardiff mgbe ụgbọelu ọ nọ na ya nke onye na-akwọ ya bụ David Ibbotson dabara na mmiri.
Gee nkeji a ebe a:
Ihe nkiri taa:
Mmadụ 7 anwụọla n'ọkụ tanka gbara n'Anambra
Ọnụ na-ekwuchitere ndị uweojii na Anambra ekwuola na n'ime mmadụ asatọ ọkụ tanka gbara n'Amawbia.
Ọkụ ọgbụgba
Mmadụ asaa n'ime mmadụ asatọ anwụọla ka ọkụ tanka gbara n'Amawbia dị n'Awka.
Haruna Mohammed bụ ọnụ na-ekwuchitere ndị uweojii na Anambra state kwuru na ọkụ a gbara ụgbọala ruru asatọ ma mebie ụlọ na ụlọ ahịa ha agụtabeghị ọnụ.
Onweghi onye nwụrụ n'ime ọkụ tanka agbara ọkụ na Legọọs
Abia fuel explosion: Ọkụ gbagburu ndị bi n'ụlọ m - Chuks benson
Haruna kwuru na ihe mberede a n'elekere asatọ n'ụma nke abalị Februwarị asatọ n'okiri okiri Amawbia dị n'Awka.
N'ọkwu ya, "onye ọkwọ ụgbọala ahụ bụ mmanụ ugbọala na-achọ ka ọ gafee okiri okiri , wee nọrọ n'etiti mgbagoju anya, ụgbọala ya wee gbahapụ nwuru ọkụ.
O kwuru na ebugala otu onye ka dị ndụ n'ime ndị ọkụ tanka a gbara n'ụlọ "Nnewi Teaching Hospital".
Haruna kwuru na ya na ndị otu ya nọ na-akwalisi ihu ebe ihe a mere ka ụzọ were gara ndị ọzọ were were.
Akụkọ ndị ọzọ ga-amasị gị
Nigeria Elections 2019: Ihe ise bụ ọgbaraigbogharị mere
Nasir el-Rufai: Onye ka a ga-eji akpa ozu buru?
Ipob pụtanụ tụọ vootu ka ụnụ chụpụ ndị ọchịchị ọjọ' - Ohaneze Ndigbo
Nigeria Election 2019: Ọkụ agbaala ụlọ ntuliaka na Plateau steeti
Dịka ọ fọrọ sọsọ ụbọchị isii tupu e mee ntuliaka, ọkụ repịara otu ụlọ ntuliaka na steeti platu.
ọkụ ọgbụgba
Otu ụlọ ebe a na-akwado ime ntuliaka alaala n'ọkụ gbara ya taa.
Dịka akụkọ siri kwuo, ọkụ ahụ repịara ihe niile dị n'ime ụlọ ahụ gụnyere akpati akwụkwọ vootu nakwa akwụkwọ vootu dị icheiche.
Onye ọnụ na-eru n'okwu kwuru na ihe a awụnyela aja na nkwado ntuliaka mana o rubeghi ịme nyocha gbasara ịrụka ntuliaka na abịa.
Maka Leah Sharibu:
Nne Leah Sharibu bụ otu nwa agbọghọ ka tọrọ n'aka ndị Boko Haram ka ha wakpochara obodo Dapchi n'afo gara aga, ezigarala gọọmentị ozi ka ha mezuo nkwa ha kwere ịnapụtara ya nwa ya.
Ọ gwara ndị ntaakụkọ n'Abụja na nwa ya ka nọ n'aka ndị oji isi aghọ mgbọ a makana o kweghị esonye ha n'ofufe ha.
N'akụkọ si mba ofesi,
Ngalaba United Nations kwuru sị na otu ụgbọelu helịkọpta nke ndị agha mba Itiopịa kpọkasịrị n'ogige ụlọọrụ UN nke dị Na mpaghara Abyei dị n'etiti mba Sudan nakwa Saụt Sudan.
Ihe mberede ụgbọelu ahụ gburu mmadụ atọ, mana o dobeghi anya ihe mere o ji kpọkasịa.
N'egwuregwu,
Otu Tottenham zuru ike n'ahụ ndị Leicester City ka ha ji ọkpụ atọ a satara otu merie ha mgbe ha zutere na Premier League.
N'aka ọzọ, ndị na-akwado ndị Chelsea nakwa Man City, chị aka n'obi na-eche ihe ha ga-agbata ma e gbuzuo bọọlụ taa.
Ndị agha na ndị Biafra:
Ndị agha Naịjirịa nke Division 82  n'akpagharị n'Abia steeti agọọla ebubo na ha gbara egbe ma gbuo otu onye na steeti ahụ.
Ha gọnarịrị na onweghị onye otu ha, ha dunyere ka o sogharịwa onye chiburu Abia steeti bụ Orji Uzor Kalu.
Mana ha kwetara na ha nwụchịrị ndị otu Ipob isii ghara ha nye n'aka ndị uweojii nọ na steeti ahụ.
Ọnụ na-ekwuchitere ha bụ Musa Sagir kwuru na ọ bụ maka iweta udo na iwezuga ọdachi ka ha ji wuchie mgbe ndị otu Ipob na-eme ngagharịwe.
N'akụkọ ọzọ,
E mere ọkammụta Mahmood Yakubu onyeisi Inec n'ọnwa ọktoba afọ 2015
Ụlọọrụ na-ahụ maka ihe gbasara ntuliaka na Naịjirịa akpọrọ Inec n'ịchafụ ekwuola na ọ ga-ajụ aha ndị otu pati ndọrọndọrọ ọchịchị na-emeghị ihe ndị iwu kwadoro dịka a na-atụ anya n'aka ndị nnọchiteanya
pati di iche iche tupu amalite ntuliaka.
A wakporo ụfọdụ ndị nkwado PDP n'Abuja
Peter Obi bụ onye na-azọ ọkwa osote onyeisiala n'okpuru PDP kwuputara nke a site n'akara Twitter ya.
Ọ rịọkwara mmadụ niile ha gbalahụ nsogbu na ọgbaghara n'oge a.
N'ofesi,
Ihe mberede a achụpụla mmadụ ruru puku atọ na be ha
Ebupula mmadụ puku kwuru puku na mba New Zealand dịka ndị ọrụ mmeyụ ọkụ na-agba mbọ ịhụ na oke ọkụ bidoro n'ụfọdụ obodo na mba ahụ kwụsịrị kpam kpam.
Oke ọkụ a malitere kamgbe abalị isii na-akwado ibanye obodo ọzọ dị n'akụkụ ya.
Etinyela ọnọdụ gbata gbata, ebe mmadụ ruru puku atọ agbapụla na be ha maka ihe mberede a.
Ọkụ a bụ ọkachasị kamgbe afọ 1955.
N'Egwuregwu
Otu Egwuregwu bọọlụ Mancity na Chelsea ga-akwata ya na mgbede taa bụ Febụwarị iri n'asọmpị Premier league.
Soro anyị na bbc.com/Igbo ka ị chọpụta onye ike ga-agwụ makana anyị ga-agwa ụnụ ka o si gaa.
Nkeji taa
Ihe nkiri taa
Obi adịghị m mma ma e jiri egbe m rụpụtara gbuo mmadụ- Onye ọkpụụzụ
N'ihe nyocha nke BBC mere na mba Gana, o gosiri ndị na-arụpụta egbe ndị e ji ezu ohi nakwa egbu ndị mmadụ.
Egbe ndị a rụrụ n'ụlọ so n'ihe ndị na-akwalite izu ohi nakwa mwakpo ndị mmadụ na mba Gana.
BBC mere nyocha iji chọpụta ebe egbe ndị a si abịa.
Lee ihe ha chọpụtara n'ime onyonyo a.
Akụkọ ga-amasị gị
Ebonyi salt lake: Ihe mere ụmụnwoke anaghị aba mmiri a.
Ihe nkiri a na-egosi ka ndị Ebony si emepụta nnu 'n'Ebonyi salt lake' ha na-eresi ọtụtụ mmadụ ma were ego ha na-enweta na ya baa ọgaranya.
Ebonyi steeti nwere ọtụtụ ebe na ihe nlegharị anya.
Otu n'ime ha bụ mmiri Mmahi nke a kpọrọ "Ebonyi salt lake" n'olu bekee.
Ị ma ka esi emepụta nnu ị na-etinye na nri gị?
Ị mana nwoke anaghị aba mmiri a.
Kirie ihe nkiri a ka ịchọpụta.
Akụkọ ndị ga-amasị gị:
Nigeria Election 2019: Nwaanyị ọ ga-emecha chịa Naịjirịa?
Dịka a na-akwado ime ntuliaka, BBC Igbo jụrụ ndị mmadụ "Gịnị ji nwaanyị ịchị obodo Naịjirịa?"
Sọọsọ ụmụnwoke na-achị ala Naịjirịa kemgbe ha ji nweta mwereonwe ha.
Oge nwaanyị ga-achị obodo Naịjirịa o ruola kaọbụ o rubeghi?
Kedụ mgbe ọ ga-abụ?
Kedụ ihe na-egbochi nwaanyị ịchị Naịjirịa?
Lee ihe ndị Igbo kwuru.
Nigeria Election 2019:: Ntuliaka ga-aga n'Anambara dịka e siri hiwe ya - Inec
Ọkụ a gbara n'ụlọọrụ INEC Anambra emeela ya nke atọ n’otu izu.
Ókú gbara
Inec ekwuola na agbanyeghị ọkụ gbara ụlọrụ ha na Anamara steeti, ntulliaka ga-aga dịka e siri kwado ya na steeti ahụ.
Ọkụ amaghị ebe osi gbapịala ụlọọrụ Inec dị n'Ọka, Anambara Steeti ụbọchị Tuzde.
Ọkụ agbaala ụlọ ntuliaka na Plateau steeti
Dika ozi Inec wepụta nke Onye Kọmịshọna ha na-ahụ maka mgbasaozi bụ Festus Okoye binyere aka kwuru, otụtụ ngwaọrụ ha nke gụnyere 'Card Reader' dị pụkụ anọ, narị isii na iri itoolu na ise so na ihe ọkụ ahụ repịara.
N'agbanyeghị ndọghachi azụ ọdachie wetara na nknjikere anyị maka ntuliaka n'Anambara steeti, ụlọọrụ anyị gbalịrị nweta 'card reader'  ndị etinyeghị nọ ọrụ na steeti ndị ọzọ a ga-eziga Anambara.
Nke a nyere anyị ọkịka obi na ntuliaka ga-aga n'Anambara dịka e siri kwado ya.
Okoye kọwara na ọdachi nke Anambara bụ nke atọ ya n'ime abali  iri na abụọ dịka ọkụ gbara ụlọọrụ ha dị na Isiala Ngwa, Abia steeti nakwa Opuru ọchịchị Qua'an Pan dị na Platu steeti.
Ọ gara n'ihu kwuo na ha ewegarala ndị uweojii na ụlọọrụ na-agbanyụ ọkụ ozi, ndị maliterela nyocha.
N'Imo
Otu ndịagha Naijiria nke 134 Artillery regiment di n'Obinze na steeti Imo, anwuchiela umuokorobia ano bu ndi Soja adigboroja.
Ha kọwara ndi a dika ndi ori nọ n'Owere, gbakwunye na ha na-emenyụ ndị mmadu anya kemgbe.
Na mba ofesi
Otu onye anwụọla n'ọgbaghara sọ ndọrọndrọ ọchịchị na mba Senegal dịka ha na-akwado ime ntuliaka ọkwa onyeisiala.
Ọ bụ ndị na-akwado Onyeisiala Macky Sall na onye na-azọ oche ya bụ Issa Sall malitere nsogbu a.
N'egwuregwu,
Otu Flying Eagles nke Naịjirịa anarala ngalaba CAF ikike iyi mgbaaka ojii iji kwanyere Taiwo Ogbunjobi ugwu dịka ha na-akwado izute mba Mali n'asọmpị iko mba Afrịka.
Taiwo Ogbunjobi, onye bụbu odeakwụkwọ ukwu otu NFF nwụrụ ụbọchị Monde ka ọ rịachara ahụ obere oge.
Asup akwụsịla abụbọọrụ
Otu jikọrọ ndị nkuzi politekni bụ Asup n'aha ịchafụ akwụsịla abụbọọrụ ha gbara kemgbe ọnwa abụọ.
Asup gbara abụbọ ọrụ kemgbe ọnwa Disemba afọ 2018 iji gosi iwe gbasara emezughị  nkwekọrịta  ha na gọọmenti etiti nke afọ 2009 nakwa nke 2017; akwụghị ha ụgwọ kwesịrị ha, ịta ụfọdụ ndị otu ha ahụhụ nakwa ihe ndị ọzọ.
Clinton sị na ya agaghịkwa abịa Naijiria dịka ọkwadoburu
Aka chiburu mba Amerịka bụ Bill Clinton akagbuola njem ya ịbịa Naịjirịa nke Otu National Peace Accord zigara ya akwụkwọ ka ọ bịa hụrụ ka mbinye aka n'akwụkwọ nkwekọrịta udo ga-esi gaa.
Cheta na akara na ọ ga-ekwupute okwu n´ụbọchị a ga-ebinye aka n'akwụkwọ bụ ụbọchị Febrụwarị iri na abụọ na iri na atọ.
Akwụkwọ ozi, ọnụ na-ekwuchitere ya bụ Angel Ureña zigara ụlọọrụ Thisday kwuru na ya bụ njem aghaghị ịnwe ntụpọ ndọrọndọrọ ọchịchị.
Nke a mere na Clinton agaghị abịalị ọgbakọ a.
N'Anambra,
Ọkụ tanka agbala ọtụtụ mmadụ na oge gara aga na Legos
Ụgbọala bu mmanụ ụgbọala agbala ọkụ n'okporoụzọ gawara Nnewi Okigwe dị n'Anambra steeti.
Onyeisioche ụlọ ebe a na-agbapụta mmanụ ụgbọala bụ Patrick Okeke kwuru na o nweghị onye nwụrụ n'ọkụ a gbaranụ.
Nke a na-eme ka akụkọ pụtachara abali abụọ gara aga na mmadụ asaa nwụrụ n'ọkụọgbụgba tanka mere n'Awka.
Ndị otu ndọrọndọrọ ọchịchị Demokrats na Repọblikan na mba Amerika  ekwekọrịtala iwepụta ego a ga-eji rụ agada jikọtara ha na mba ndị ọzọ ka ha gbochie mmechi gọọmenti mba Amerịka nke ọzọ.
N'Egwuregwu
Onye otu egqwuregwu Arsenal ama ama bụ Aaron Ramsey ebinyela aka n'akwụkwọ n'ọrụ ngo ruru pounds narị anọ kwa izu ụka maka ịbanye otu egwuregwu Juventus.
Ọ nọọla ruo afọ iri na otu n'otu egwuregwu Arsenal.
Nkeji Taa
Ihe nkiri taa
Nigeria Election 2019: Ụmụnwaanyi chọrọ ịnapụ Buhari ọrụ ya
Eunice Atuejide na Olufunmilayo Adesanya-Davies so na ndị na-azọ ọkwa onyeisiala na ntuliaka 2019.
Ụmụnwaanyị na-azọ ọkwa onyeisiala
Na ntuliaka 2019, ka ụmụnwoke juru n'ọsọ ịzọ ọkwa onyeisiala, ụmụnwaanyị achọghị ịgba aka mere ka ihe ruru mmadụ atọ tinyere ụkwụ n'ọsọ ahụ.
Ụmụnwaanyị ndị a meriri na ntuliaka imeụlọ ndị pati ha mere, na-atụanya ịbụ onye ga-achụpụ Onyeisiala Muhammadu Buhari n'oche na 2019.
Nigeria Elections 2019: Ndị na-azọ ntuliaka na osote ha
Nigeria Elections 2019: Ihe ise bụ ọgbaraigbogharị merela
Day 20: Kedụ ka ụmụ Naịjirịa si ahụta 'Zoning'?
Nke a abụghị mbụ ụmụnwaanyị na-azọ ọkwa onyeisiala na Naịjirịa.
Sarah Jubrin zọrọ n'afọ 2011, ebe Comfort Oluremi Sonaiya zọrọ n'okpuru otu pati KOWA na 2015.
Cheta na nso nso a, Oby Ezekwesili gwara ọkwọụgbọ "kwụsị , ka ọ pụọ" n'ọnwa Jenụwarị afọ a.
1) Eunice Atuejide
A mụrụ ya n'ụbọchị iri na isii nke ọnwa Ọgọst 1978.
Ọzọdịmgba eloro nde  naira asaa n'ogige ụmụanụmanụ nke Kano?
Lee ihe nkiri anyị
Father's day: Gịnị ka ụbọchị emume ndị nna pụtara gi?
Taata ka ọtụtụ ndị mba na uwa niile gburu na echeta ụbọchị
Nwoke na-esi nri na nwunye ya.
Nne : I tinyekwara ose ?
Ndị nna de jeenu o!
Ta a bụ ụbọchị iri na isii nke ọnwa June, ọtụtụ mba na-eweliri ndị nna aka elu maka uru ha bara n'ezinaụlọ nakwa na nwulite obodo.
Onye nwere nna leta ya anya nke ọma maka ifunanya Nna nwere ebe umu ha nọ karịrị ego.
Ka emume a  si gaa n'akụkọ ụfọdụ
Ndị nna siri nrị n'ebe dịka ụlọ ụka St, Barths Anglican Church dị na Satellite.
Ụfọdụ ndị anyị gbara ajụjụ ọnụ gosiri obi ụtọ ha gbasara isi nrị ebe onye dịka Ụba Osakwe kwuru na agbanyeghị na ọ masịrị ya ime , o kwesịghị ị bụ mgbe ọ bụla.
Ụkọchukwu Emmanuel Umeh kwuru na ọ bụ ụbọchị eji agọzị ndị nna n'ụzọ pụrụ iche ma kwu kwa mkpa ọ dị ka ụmụnwoke na-etinye anya ụfọdụ oge ma esiwe nrị n'ụlọ makana o na-enye ụmụ nwaanyị obi
ụtọ ma di ha bia nyere ha aka n'usekwu.
Ebe Okenye Uche Aguegbo kwuru na ụbọchị a dị mma maka ị chetara ndị nna ọrụ ha ka ihe wee na-aga n'iru.
Ndị mmadụ kwukwara ọtụtụ ihe n'elu twitter
@OpeyemiOfficial kwuru na ọ hụrụ nna ya n'anya nke ụkwụ.
@atiku na-ekele ndị nna malitere Naịjirịa.‏
@JorimJerry kwuru na owu nna nwụrụlanụ na-ama ya.
@bukolasaraki kelere ndị nna niile na-agba mbọ imeta ndị na-elekwasa anya.
Nchọpụta Ọgbakọ 'European Union'
Ngwa ọrụ INEC
Ọgbakọ European Union agụpụtala ebe ndị Goọmentị dara iwu maka ntuliaka emere ma nyekwa atụmatụ na ntuziaka maka ime ntụliaka n'odịnihu.
Ụlọọrụ onyeisiala ekwuola na ha ga-eme ntuziaka European Union wepụtara maka ntụliaka ọdịnihu Naịjirịa.
Ọgbakọ "European Union" kwuru maka uru ọ bara ịhazigharị etu esi eme ntụliaka na Naịjirịa ma na-ekwu na etu esi chịkọta mpụtara ntuliaka 2019 adabachaghị ọfụma.
N'egwuregwu,
Ndị otu egwu bọọlụ Ukraine
Ukraine efeela South Korea aka n'isi were ọkpụ goolu atọ asatara otu maburu iko mbaụwa ndị ntorobịa.
Nke a bụ nke mbu ndị Ukraine na-ebu iko mba uwa ndị ntorobia.
N'ofesi,
Ndị Uweojii Kenya
Ogbunigwe egbuola ndị uweojii ruru asatọ ebe ha nọ n'ụgbọala ngagharị nchekwa.
Onyeisi ndị uweojii na kenya bụ Hillary Mutyambai kwuru na ndị uweojii ruru iri na otu nọ n'ụgbọala ahụ na-agaghari n'oke kewara Kenya na Somali.
Nkeji
Ihe nkiri taa
2019 Women World Cup: Thailand ji nkata kpojuo goolu taa
Ngụkọ goolu niile nke mba Thailand ritere n'asọmpị abụọ ha bụ iri na asaa, gịnị ga-eme ha ugbua?
Otu úmúnwaanyí mba Thailand
Otu boolụ ụmụnwaanyị Sweden ji mba Thailand mere ihe ọchị taa dịka ha ji okpu goolu ise dọrie neetị ha.
Onye malitere ihe a bụ Linda Sembrant na nkeji 6 n'agba nke mbụ n'asọmpị ahụ.
Otu bọọlụ ụmụnwaanyị Naịjirịa achakeela ka ugo
Nigeria vs Norway: Norway akpọchuola Naijirịa ihu
Ndị ọzọ nyekwara goolu bụ Kosovare Aslani, Fridolina Rolfo, Linda Huritg na Elin Rubensson.
Kanjana Sungngoen gbalịrị ịzọpụta ndị Thailand na nkeji 91 mgbe o nyere ọkpụ goolu mana o nweghi isi.
Nke a ga-eme ya ugboro abụọ a na-emeri mba Thailand n'Iko mbaụwa ụmụnwaanyị nke afọ a.
Cheta na mba USA ji ọkpụ goolu iri na atọ merie ha n'asọmpi mbụ ha.
Ọ pụtara na ha nwereike ịlawa na ngwụcha agba nke mbụ a.
Ha na mba Chile ga-ezute onwe ha n'ụbọchị iri abụọ nke ọnwa Juun.
Konduga Attack: Ogbunigwe atọ egbuola ihe karịrị mmadụ iri na Borno
Ndị nwụrụ eruola iri atọ ma ihe karịrị mmadụ iri anọ merukwara ahụ.
Ihe karịrị mmadụ iri anwụọla na Konduga
Akụkọ si Konduga na Borno steeti sị na ogbunigwe atọ gbara n'abalị Sọnde gburu ihe karịrị mmadụ iri na abụọ.
Onye ntaakụkọ na Borno gwara BBC na ndị ogbunonweya atọ gbagburu ogbunigwe ha n'ezi Konduga ebe ndị na-ekiri egwuregwu nọ na-ekiri ya bụ egwuregwu bọọlụ.
Otu onye ọrụ gbatagbata bụ Usman Kachalla gwara ndị AFP na "Ndị nwụrụ eruola iri atọ.
Ihe karịrị mmadụ iri anọ emerụọkwala ahụ."
Atọhapụla mmadụ atọ ndị ntọọ jidere n'Enugwu
Ebere Amarizu ọnụ na-ekwuru ndị uweojii n'Enugu
Ebere Amarizu bụ ọnụ na-ekwuru ndị uweojii kwuru na atọhapụla mmadụ atọ ahụ bụ ndị ejidere ụbọchị Fraịde dịka ha na-eme nchọpụta ebe ya bụ mmiri sị banye n'opi ụgbọghiri.
Akụkọ na-eru anyị ntị na-ekwu na ndị eche na ha bụ ndị Fulani na-achị ehi atọọrọla ụmụ agbọghọ atọ bụ ndị si ahịa alọta n'ụzọ Agbani-Ugbụawka dị n'Okpuruọchịchị Nkanụ East dị n'Enugu steeti.
Super Falcons na France ga-asọmpị taa
Super Falcons 2019
N'egwuruegwu asọmpi iko mbaụwa nke ụmụnwaanyị, Naịjirịa na France ga-akwata ya n'elekere asatọ nke abali ebe Saụt Afrika na Jamani ga-ama ọkaibe n'elekere ise nke mgbede.
China na Spain ga-ezute otu mgbe ahụ ebe Saụt Korea na Norway ga-ezute mgbe Naịjirịa ga-agba nke ha.
Waec sị na-agaghị nyezị asambodo furu efu
Oteela ndị mmadụ na-ajụ maka asambodo Buhari
Geenụ nti o, WAEC adọọla ọhanaeze aka na nti sị onye ọbụla jisie asambodo ya ike makana ha agaghị enye ọzọ ma ofuo.
Onye ọrụ WAEC bụ, Olu Adenipekun gwara ndị nta akụkọ na ọbụrụ na ọkụ, idemmiri maọbụ ohi zuru asambodo gi, ha nwere ike ịnye gị asambodo mkpanaka.
Ejidele ndị ọrọ gọmenti asị na ha n'ezu ọgwụ
Yoweri Museveni, Onyeisiala mba Uganda
Ụnụ ahụlanoo na nkịta atala ọkpụkpụ anyanere ya n'onu n'Uganda.
BBC African Eye amaala imi n'ala chọpụta ka ndị ọrụ ahụike mba ahụ sị ezu ọgwụ gọmenti eresi ndị ahịa.
Gee nkeji
Ihe nkiri
Akụkọ ga-amasị gị:
Gịnị ka ụbọchị emume ndị nna pụtara gi?
Ndị nso kpụ Lionel Messi n'ọnụ maka ọdịda ha na COPA America 2019
208bn Naira nke TETFund abụghị ego ASUU na-ana gọọmenti' - Ogunyemi
World Cup 2019: Etu Naịjirịa si agbanwe etu esi ahụ bọọlụ ụmụnwaanyị
Naịjirịa e nwereike ịgbanwe echiche ndị mmadụ gbasara etu ha si ahụ ụmụnwaanyị so n'egwuregwu bọọlụ?
Falcon
Ịsonye n'egwuregwu iko mbaụwa ụmụnwaanyị karịrị nanị igba bọọlụ n'anya ndị gbara Naịjirịa.
Otu egwuregwu bọọlụ ụmụnwaanyị nke Naịjirịa bụ naanị otu egwuregwu tozuru ịsonye n'asọmpị iko mbaụwa kamgbe afọ 1991 mana ha ka na-agabiga ọtụtụ ihe mgbochi.
Super Falcons amaburula Iko AWCON 2018 n'ike
Super Falcons enweela onye nkuzi ọhụrụ
Ụfọdụ ndị Naịjirịa anaghị ahụ ịgba bọọlụ dịka aka ọrụ nye ụmụnwaanyị.
Asisat Oshoala dị afọ iri abụọ na anọ kwuru na agwa a gụnyere Afrịka niile.
Mana o kwuru na ha na-agba mbọ ịgbanwe echiche a.
Naịjirịa nweterala pọinti atọ dịka ha na South Korea na Norway  gbachara n'egwuregwu mmepe.
Ha na France ga-achịpụ ya taa na mgbede
Mana agbanyeghị ihe niile a, otu egwuregwu bọọlụ Naịjirịa na-enwe mmeri.
Onye chọkwaranụ ilụ nwaanyị na-arụ ọrụ
Asisat Oshoala bụ onye Afrịka mbụ nyere goolu n'asọmpị ụmụnwaanyị champions League ebe Barcelona na Lyon gbakọrọ bọọlụ
Egwuregwu bọọlụ n'Afịrịka anaghị ewu ewu etu o si ewu na mba Europe dịka Oshoala si kọwa ma na-ekwusi ike na o nyeghị ọnụ.
N'Afịrịka, ọtụtụ nne na nna achọghị ka nwa ha gbaa bọọlụ.	 	 
Ha chọrọ ka ha gaa ụlọ akwụkwọ
Francisca Ordega dị afọ iri abụọ na ise n'agbara Shanghai Shengli kwuru na ndị Naịjịrịa anaghị esete iko mbaụwa a mana ọ bụrụ nke ụmụnwoke ihe dị iche ga-adị.
Ọtụtụ ndị gbara m okiri na-ekwu na agaghị m alụ dị makana m na-arụ ọrụ.
Agbara m isi akwara na-eme ihe na-enye m obi aṅụrị.
Taa emerie m ha
O nwere ihe a ga-agbanwenwu maka agwa a ?
Akụkọ ndị ga-amasị gị:
Ihe asaa otu EU kwuru gbasara ntuliaka 2019
Ụkọchụkwu a na-enyocha maka ịtọrọ onwe ya ebola ya ekwensu
Anyị agaghị enye onye ọbụla asamobodo ya furu ọzọ - WAEC
Akụkọ Mere Ugbua: Ndị nkuzi Abịa alaghachila ọrụ
Ndị nkuzi ahụ na-agba abụbụ ọrụ maka ọgwọ ọnwa itoolu eji ha kemgbe izuụka abụọ.
Ụmụakwụkwọ na-akuzi onwe ha
Ndị nkuzi ụlọakwụkwọ Praịmarị na Sekọndịrị nke Abia Steeti gbara abụbụọrụ n'ihi akwụghị ụgwọ ọnwa ga-alachi ọrụ.
Ndị nkuzi praịmarị sị ka akwụghị ha ụgwọ a kpọrọ 'Teacher Salary Subsidy' ebe ndị nke sekọndịrị na-achọ ụgwọ ọnwa iri e ji ha n'ụgwọ.
Otu onye ngalaba n'ahu maka ndi nkuzi na steeti ahụ achọghị ka ekwu aha ya gwara BBC Igbo na ha nọ nzukọ maka ọnọdụ a.
Ekwentị Ode Akwụkwọ Mgbasaozi Abịa steeti bụ Onyebuchi Ememanka agaghị mgbe BBC Igbo kpọrọ ya.
Akụkọ ka na-abịa.
Mohamed Morsi: aka chịbụrụ Egypt anwụọla ka ọ dara n'ụlọikpe
Mohamed Morsi bụ onye ndị agha chụtụru n'ọkwa dịka onyeisiala mba Egypt anwụọla ka ọ gara ịzara ọnụ ya n'ụlọikpe na Cairo.
Mohammed Morsi in 2012
Ndị agha chụtụrụ Morsi n'ọkwa n'afọ 2013
Akụkọ na-eru anyị ntị ugbua na-ekwu na sị na Mohammed Morsi bụbụ aka na'achị mba Ijipt nara mụọ n'ụlọikpe na Kaịro bụ isi obodo mba ahụ ka ọ gara ụlọikpe dịka ndị ọrụ nchekwa n'ikpe siri kwuo.
otu onye na-arụ ọrọ n'ụlọ ikpe sị: "Ọ na-agwa ọkaikpe okwu tupu ọ daa.
E buru ya gawa ụlọ ọgwụ bụ ebe ọ nọ nwụọ,"
Abdel Fattah Al-Sisi abụrụla onyeisioche African Union
Morsi bụ onye mbụ ritere ọchịchị n'ọnọdụ onye kwuo uche ya.
Ọ nọrọ otu afọ n'ọkwa tupu ndị agha chutuo ya n'afọ 2013 ka ọgbaghara dara na mba ahụ.
Morsi nọ mkpọrọ kemgbe a mara ya ikpe maka ndị nwụrụ n'ọgbaghara eji wepụ ya n'ọkwa.
Gọọmentị Ijipt ji aka ike sowe ndị na-akwado Morsi nakwa ndị otu Alakọba akpọrọ "Muslim Brotherhood", bụ ndị o si n'okpuru ha nwete ọchịchị.
Ikpe a na-ekpe Morsi tupu ọ nwụọ bụ nke metụtara ebubo na aka ya dị n'ime ịgba ama a sị otu Hamas nkle Palestine mere n'Ijipt.
Onye bụ Morsi?
A mụrụ Morsi na obodo El-Adwah dị na Mpahra "Nile Delta" nke Sharqiya n'afọ 1951.
Ọ gụrụ Nka na Mahadụm Kaịro tupu ọ ga mba Amerịka ga gụọ ọkamụta.
Otu Muslim Britherhood hopụtara ya ka ọzọ ọchịchi dịka onyeisiala n'afọ 2012 ka a manyere onye ha chọrọ ka ọ pụọ.
Ka o meriri, o kwere nkwa na ya ga achị ndi Ijipt niile.
Ọtụtụ ndị akwadoghi ya sị na-omezughi nkwa ya n'ime otu afọ a ọ chịrị Ijipt.
Ndi mmadu banyere ọzọ ịsị ya rituo n'ụbọchị o mere otu afọ n'ọchịchị n'ụbọchị Juun 30 nke 2013.
Na mgbede Julaị 3, ndi agha wezugara iwu ji mba Ijipt ma kwuo na ha enwela gọọmentị ọzọ.
Morsi si na ekweghi na nke a.
Ndị agha nwụchịrị ya were tuba ya na mkpọrọ.
Nigeria vs France: Fransị agbarala Naịjirịa ụgbọ nwamkpi?
Super Falcons Naịjrịa s na-akwakọ ngwongwo ha ugbua dịka Fransị sị ha 'ka ọ dị afọ anọ ọzọ'?
Ndị otu Naịjirịa na Fransị
Ngwongwo eji mara Super Falcons kụwasịrị taa dịka Fransị meriri ha n'asọmpi Ikombaụwa ụmụnwaanyị.
Ọ bụ ihe ịtụ anya mgbe Renard nyere goolu ya na nkeji 79 maka na ọ bụ ugboro abụọ ọ gbara ya bụ penariti.
Nigeria vs Norway: Norway akpọchuola Naijirịa ihu
Otu bọọlụ ụmụnwaanyị Naịjirịa achakeela ka ugo
Nnadozie chetara penariti nke mbụ Renard gbara mana ọ dara iwu nke teknụzụ VAR gosiri eji nye ya ọzọ.
Iwu a ọ dara mekwara na Nnadozie dị afọ 18 rite akwụkwọ edo ebe Ngozi Ebere ritere akwụkwọ ọbara na nkeji 75.
Norway ji kwa goolụ abụọ merie mba Sawụt Koria mgbe ha zutere onwe ha.
Frans pịara Saụt Koria 4:0 ma jirikwa 2:1 merie Norway, nke nyere ha owere ịbụrụ sọsọ ndị gafere agba nke abụọ na "Group A".
Naịjirịa na onwe ha agbataghị ihe mgbe ha zutere Norway ji 3:0 sị ha ga nu mụta ọfụma.
Falcons na-eche ugbua ịchọpụta ma ha a ga-alachita ma ha a ga aga ihu n'asọmpi a.
Ogbunigwe agbagbuola mmadụ iri atọ na Borno
Ndị ọrụ gbata gbata na-ekwu ọnụ ọgụgụ mmadu nwụrụ n'ebe ndị omekome atọ gbara ogbunigwe dị ha n'ahụ na Borno Steeti nwereike rịa.
Mmadụ iri atọ nwụrụ n'ihe a mere n'ebe a na-ekiri TV ka ihe ruru mmadụ iri anọ n'asatọ merụrụ ahụ.
Onwebeghị otu sị na ọ bu ha kpara mkpamkpa a.
Ihe Peter Obi gwara Buhari
mewe ka ndị isiala India na Saụt Afịrịka!
Onye kwuru nke a bụ aka chịbụrụ Anambra steeti bụ Peter Obi ka o na-adụ Onyeisiala Buhari ndụmọdụ maka ime ọsịsọ wepụta aha ndi ya na ha ga-arụ ọrụ.
Onye ga-achị Osun steeti?
Ọ bụ n'ụbọchị nke ise nke ọnwa Jụlaị ka a ga-ama onye ga-akwụrụ ka gọvanọ Osun steeti.
Ụlọikpe ukwu bụ Supreme Court ga-ekpebi ikpe dị n'etiti Ademola Adeleke nke PDP na Gboyega Oyetola nke APC maka ọkwa Gọvanọ nke steeti ahụ.
Nigerians in Ghana: Ndị amaghị ndị ha bụ kpochiri ọdọahịa ụmụ Najiria na Ghana
A kpochiri ọgbọ ahia ebe ụmụ Naijiria a na-ere akụkụ ụgbọala na Kumasi dị na Ghana kemgbe ụbọchị Tọọzde gara aga.
Akụkọ ndị dị mkpa taa:
Ndị amaghị ndị ha bụ kpochiri ọdọahịa ụmụ Najiria na Ghana
Ọdọahịa dị na Kumasi Ghana
Ihe karịrị ọdọahịa iri atọ ndị ụmụafọ Naijiria nwere n'ahịa a kpọrọ, 'Suame Magazine' na Kumasi, dị na mba Gana ka ndị ndị ntorobịa obodo ahụ kpochiri.
Cheta na oteela nghọtahie ji dịrị n'etiti ndị ntorobị Gana na ndị Naijiria na-azụ ahịa n'obodo ahụ n'ihi ebubo na ụmụ Naijiria na-erekarị ahịa adigboroja.
Gọọmenti mba Gana akwadoghi ka ndị si mba ọzọ na-ere ahịa mgbere nke ndị bekee kpọrọ 'retail'.
Ha mepụtara iwu iji machie ya nke mere ka e mechie ọtụtụ ọdọahịa ndị Naijira nwere n'afọ 2008.
Mana Gọọmenti Niajiria tinyere ọnụ n'okwu ahụ nke mere ka ha kwụsi ịcha ụmụ Naijiria na-azụ ahịa na mba ahụ ọkụ.
Ka ọ dị ugbua, ndị uweojii mba ahụ ekwela nkwa na ha ga-elebanye anya na nsogbu ahu.
Onye uweojii e jidere ya na ndị ntọ abụghị onye otu anyị -Ndi uweojii
Ndị uweojii Naijiria ekwuola na Kingsley Udoyen, onye e chere bụ Osote Kọmishiona ndị uweojii( Assistant Commissioner of Police) a nwụchiri n'Akwa-Ibom steeti  nke foto ya na-efegharị na soshal midia dịka onye anwụchiri ya na ndị ntọ ọzọ abụghị onye uweojii ma ya fọdụ ịbụ Osote kọmịshọna ndị uweojii.
Ha kwuru ihe e ji nwuchie Udoyen bụ maka ebubo ịbụ onye uweojii adigboroja ji uwe ha atụrụ ndị mmadụ ego.
Ndị Uweojii kọweara na ya nwụchiri ya na abali abụọ nke ọnwa Januarị afọ dịka iko ya juru ma kpụpụ ya ụlọikpe magie dị n'Abak dị n'Akwa-Ibom steeti.
Ite ime ka egbu umụnwaanyị karịa Malaria
Dọkịta Christopher Lamai kwuru na ọnwụ a kachasị metụta ndị mpaghara ugwu Naịjirịa.
Dịka o si kwuo "kwa nkeji asatọ, otu nwaanyị na-anwụ site n'ite ime n'ụzọ ezighi ezi"
Ite ime o kwesiri ịbụ ihe iwu n'amachịghị?
Ọ gwara ndị ntaakụkọ gbakọrọ ebe ahụ ha gbasaa ozi ka ndị mmadụ mụta ọghọm dị na ite ime.
Ikpe Nnamdi Kanu
Akụkọ na-eru anyị ntị na-ekwu na Ụlọikpe ukwu Naịjirịa ga-amalite ọgbakọ ha maka ịmalite ikpe Nnamdị Kanu bụ onye ndu otu IPOB.
Gọọmenti Naịjirịa na-ebo Nnamdị Kanu ebubo mgbaokpuru.
Ngagharịiwe N'Anambra steeti
Otu kpọrọ onwe ha Host Communities of Nigeria Producing Oil and Gas, emeela ngagharị iwe ụnyahụ n'Onitsha ịgosi iwe ha maka gọmenti ekweghị itinye Anambra steeti na nzukọ steeti na-emepụta mmanụ agbidi na Naịjirịa.
Otu a sị na nke a na-egbochi steeti ahụ irite uru ndị ọzọ nọ na nzụkọ a na-erite.
Nrụrụaka n'ụlọomeiwu nta
Ntamu na aga n'ihu ụgbụa n'ụlọomeiwu nta maka ntuliaka emere bụ nke weputere Femi Gbajabiamila dịka onye ndu ụlọomeiwu ahụ.
Otu kpọro onwe ha G-70 si na-enwere nrụrụaka na ya bụ ntuliaka ma kwukwa na ha ga-aga ụlọikpe maka ya.
Mohammed Morsi awụọla
E ji Mohammed Morsi bụ onye gbara afọ 67 n'ụlọnga kemgbe afọ 2013 ka ndị agha mba Ijipt chutuchere ya n'ọchịchị
Onye bụbu onyeisiala Ejipt bụ Mohammed Mosi alala mụọ ụnyahụ n'ụlọikpe.
Ebe Muslim  brotherhood nakwa na ndị ọzọ na-ekwu na gọmentị ma ihe mere ya, Amnesty International na-akpo oku ka enyocha ọnwụ ya bụ nwamadị nke ọma.
France emeriela Naịjirịa n'iko mbaụwa ụmụnwaanyi
N'egwuruegwu, asompi iko mbaụwa ụmụnwaanyị, France ji otu goolu merie Naịjirịa ụnyahụ.
Na penariti agbagharịrị nke ugboro abụọ , ka ha  ji nwete ya bụ mmeri.
Nkeji
Akụkọ ga-amasị gi
Ndị nkuzi Abịa alaghachila ọrụ
Ndụmọdụ Peter Obi nyere Onyeisiala Buhari
Etu Naịjirịa si agbanwe etu esi ahụ bọọlụ ụmụnwaanyị
UK advises Citizens: 'Unu agakwala na steeti 21 ndị a na Naịjirịa'
Ụlọọrụ 'Common Wealth' nke mba UK adọla ndị mba ahụ aka na nti ha agakwala na steeti ruru iri abụọ na otu na Naịjirịa iji gbanahụ mkpa mkpa ndị omekome.
Sajid Javid
Sajid Javid bụ nnukwu odeakwụkwọ na-ahụ maka ihe gbasara ndị mbịara mbiara
Steeti ruru iri abụọ na otu na Naịjirịa ka ụlọọrụ 'Common Wealth' nke mba UK gwara ndị be ha bụ agaga maka enweghị ezi nchekwa ebe ndị ahụ.
Ụlọọrụ ahụ depụtara ozi ahụ n'elu webụsiati ha ma kwụkwa na arụrụala ndị oyiegwu agbalitela n'ugwu Hausa Naịjirịa, ekperima na ọdịda anyanwu, nakwa ikpaike na Naija Delta.
Boko Haram sị ka akwụọ N100m n'isi Abraham Amuta
Ị chetara mgbe ndị ntọ atọrọla otu onye ntaakụkọ
State ndị ha gụnyere bụ agaaga ugbua bụ:
Borno
Yobe
Adamawa
Gombe
Delta
Rivers
Akwa Ibom
Cross River
Kilio mita iri abụọ n'oke Niger na Zamfara
Bauchi
Zamfara
Kano
Jigawa
Katsina
Kogi
kilo mita iri abụọ kewara Niger dị na Sokoto nakwa Kebbi
Bayelsa
Abia
Kaduna
N'ime ndụmọdụ a, ha gwakwara ndị mba UK nọ Naịjirịa ha agala ebe ndị mmadụ gbakọjuru, ọgbakọ ebe a na-ekpe ekpere , ụlọ ahịa, ụlọ oriri na nkwari, ebe a na-agba ụgbọala nakwa ogige ebe ndị na-agba ọsọ ndụ bi.
Ha kwuru na oke ntọ na-eme na steeti ndị ahụ na-abụkarị maka ego maọbụ ndọrọndọrọ ọchịchị.
N'ọnụ ha, "ị ga-ebe ndị a bụ agaaga ,gba mbọ hụ na ị kpọ ndị nchekwa zuruoke."
Akụkọ ndị ga-amasị gị:
Ọchụhụ m chụrụ ndịisioche okpuruọchịchị abụghị ịbọ ọbọ' - Ihedioha
A hụla m ihe na-adọhachị ndị ọrụ azụ n'ọrụ nchekwa  - Buratai
Ọkaikpe ga-ekpe Nnamdi Kanu ikpe abịaghị ụlọikpe taa
World Sickle Cell Day: Onye na-arịa 'Sickle Cell' ga-enwete uru na nri ndị a
Dibia Bekee akpọrọ McGinger Ibeneme kọwara ụdịrị nrị ga-abara ndị na-arị ọrịa 'Sickle Cell' uru ma ha na-eri ha.
Ndị Abatete mere ihe puruiche na iri ha
Dịka taa bụ ụbọchị ncheta ọrịa ọbara nko nke bụ 'Sickle Cell' na Bekee, ndị ọkachamara na nri na ihe ọ na-enye n'ahụ enyela ndụmọdụ ọhụrụ
Florence Ngozi Uchendu kwuru na o nwere ụfọdụ nri ndị na-arịa ọrịa a kwesiri ị na-eri iji chekwa onwe ha ọfụma karịa ndị enweghi ọrịa a.
Ị chetara mgbe ọrịa ọbara gburu Tosyn Bucknor
O kwuru na nri ndị na-enye ike dịka akpụ, ji, osikapa na ndị ọzọ dị mma iji nye ha ike n'ihi na ọrịa a na-agwụ ike.
O kwukwara na akwụkwọ nri na mkpụrụ osisi dị icheiche na nye aka ịnye ha ihe ndị na-edozi ahụ.
Ọ kwuru na ọ bụ maka na ndị na-arịa ọrịa anaghị enweta ihe dịkia Ayọn, vitamins, kalshiụm wdg.
Ihe anọ ị maghị maka ọrịa ịba
Ụgụ bụ akwụkwọ nri ndị ọrịa ọbara nko kwesiri ị na-eri
Nri ọzọ ọ kpọrọ aha bụ mmiri ala ehi nke ga-enye ha kalshiụm n'ahụ nakwa mmiri ọṅụṅụ nke ga-akwụsị ahụ mgbu.
Dịbia bekee ọzọ tinyere ọnụ n'okwu a bụ McGinger Ibeneme kwuru na ezigbo nri zuruoke nakwa ihe ndị ọzọ nwereike ịdọtị ndụ ndị na-arịa ọrịa ọbara.
O kwuru na ndị na-arịa ụdịrị ọrịa na-enwe ọtụtụ nsogbu gụnyere ọkpụkpụ mgbu, obi mgbu ịrịa ahụ mgbe ọbụla.
Ụtazị so n'akwụkwọ nri ndị ọrịa ọbara nko ga na-eri
Sowore Revolution: Ka ekwe si akụ maka ngagharịiwe e ji maka ya nwụchie Sowore - BBC News Ìgbò
BBC Igbo kwụ chịm iwetara gị ihe na-aga ka a na-ekwu okwu ngagharịiwe na mpaghara dị iche iche na Naịjirịa.
Ofala Festival: Ka mmemme Ofala sị aga n'Onitsha taa - BBC News Ìgbò
Oge eruola ọzọ mgbe Obi na-achị Onitsha ga-apụta n'ebube ya.
Onitsha tanker fire: Ndị ọkụ lara ihe ha n'iyi na-ekwu etu ọ dị ha - BBC News Ìgbò
Obi nke Onitsha esonyela na ndị na-eti ndị ọkụ tanka a metụtara aka n'obi.
Election in Nigeria: INEC awụọla ụmụ Naijiria n'ala - BBC News Ìgbò
Ihe na-eme na mpaghara Naijiria niile dịka INEC bugharịrị ntuliaka kara ime taa bụ Satọde Febụwarị 16, afọ 2019.
Election Results: Ka o si gaa na mmeju Ntuliaka 2019 - BBC News Ìgbò
Akụkọ ihe na-eme na 'Alaigbo na gburu gburu Naijiria ebe a na-eme ntuliaka mmeju nke afọ 2019.
A ga-agbaghara ndị Boko Haram chegharịrịnụ'
Onyeisiala Muhammadu Buhari ekwela nkwa ịgbaghara ndị otu Boko Haram chegharịrịnụ.
Biafra: Ahịa tọgbọrọ chakoo maka ncheta Biafra - BBC News Ìgbò
Ka o si aga n'ihe gbasara ncheta Biafra na Naijiria na ụwa gburugburu taa bụ Mee 30, nke afọ 2018.
Nigeria Election 2019: Ogbunigwe n'Ebonyi? - BBC News Ìgbò
Akụkọ ihe na-eme na Naijiria gbaa gburugburu ka ọ fọrọ naanị otu ụbọchị tupu eme ntuliaka 2019.
Ekweremadu: Ike agwụla ndị ụlọ ome iwu
N'ihi oke ogbugbu ndị mmadụ na Naịjirịa gbagburu gburu, osota onyeisi ndị ome-iwu Naịjirịa bụ Ike Ekweremadu ekwuola na ihe Naịjiria chọrọ bụ nchekwa tara ọchịchị, tupu ekwuwa okwu ihe ọzọ.
Ike Ekweremmadụ
Ike ịda jụụ otụ nkeji banyere oke ogbugbu na-eme n'ala Naijiria agwụla Ekweremmadụ
Osote onye-isi ndị ome-iwu Naịjirịa bụ Ike Ekweremadu ekwuola na ike agwụla ndị Sịnatị iji otu nkeji darajụụ akwanyere ndị egburu n'ime oke ọgbaghara dị na Naịjirịa oge ọ bula.
Ekweremadu katọrọ mwakpọ na ogbugbu ndị Naịjirịa aka ha dị ọcha nke ndị Fulani na-achị ehi mere, kwuo na ike agwụla ndị ome- iwu ịkwanyere ha ugwu n'otu nkeji'
Cheta n'otu ịzụka gara-aga ka emere akwam ozu mmadụ ruru iri asaa egburu na Local Gọọmenti Logo na Guma nke Benue Steeti, e be ihe kariri mmadụ iri ise ka akụkọ kwuru n'egburu na Taraba Steeti.
Ekweremadu gosiri iwe gbasara ogbugbu ndị mmadụ na nzukọ ndị ome-iwu n'ụbọchị taa, kwuo na Naịjirịa ga-ebu ụzọ nwe udo na nchekwa, tupu e kwuowa okwu iwulite obodo.
Ọ sịrị: "Ndị ome-iwu abụghị sọ ọsọ ndị ihe a metụtara, kama ndị Naịjirịa niile.
Ike agwụla anyị iji otu nkeji dị jụụ maka nkwanye ugwu. Ihe anyị chọrọ bụ udo na nchekwa tupu echewa echịchị nwuli obodo."
Akụkọ m ga-akarị nke a' - Simone Biles
Simone Biles, nwata nwanyị na-anọchite anya Amerika na egwuregwu mmega ahụ(gymnaastics), ekwuola na dokịta na-eletabu otu ha bụ Larry Nassar metọrọ ya n'ụzọ mmekọahụ mgbe gara aga
Simone Biles
Simone kwuru na ọ gaghị ekwe ka ihe mere zuru oọṅụ ya
Simone kwupụtara nke a n'elu igwe okwu, Twitta, jiri akụkọ a na-akpọ #MeToo na bekee.
Ọ sị na ọ gaghị ekwe ka ihe mere "zuru ọṅụ m na obi aṅụrị m."
O kwuru sị: "Ọ hịara m ahụ ị cheta ihe ndị a, ma na-agbawa m obi na ịlaghachi azụ ebe ahụ o mere dị mkpa na imezu ebumnobi m maka ị ga asọmpị Tokyo n'afọ 2020."
Mana Simone gwakwara ndị n'eso ya na ọ gaghị eme ha ihe nwute, na ọ ga-aga n'iru n'imeri na ihe ọ hụrụ n'anya bụ egwuregwu mmega ahụ.
Gịnị bụtere okwu a?
Ndị uwe ojii wakporo, Larry Nassar, onye bụ dokịta ochie na-eleta ndị otu egwuregwu Amerika niile na Disemba afọ gara aga maka mpụ gbasara ụmụaka n'ịhe mmekọrịta nwoke na nwanyị.
Ihe dịka ụmụ nwanyị narị iri atọ akpụrụ la Nassar, bụrụ kwa ọka-mmụta na Mahadụm steeti Michigan, ga ụlọ-ikpe maka mmetọ o mere ha.
Nassar kwuputara na ọ metọrọ ndị otu egwuregwu Amerika ndị ọzọ.
Ọ bụ ka nke a na- aga ka Simone jiri kọ akụkọ nke ya.
Ọrụ adịghi: Mmadụ nde narị asaa na ọkara enweghị ọrụ kemgbe 2016
Buhari kwere nkwa na ọ ga enye orụ, mana NBS na akọwa na mmadụ nde narị enweghị ọrụ.
Nwaanyị na eri ji na akara
Ọtụtụ mmadụ na arụ ọrụ aka, mọ na azụ ahia
Mgbe Muhammadu Buhari na-azọ ọchịchị, otu ịhe bụ okwu ọ kpụ n'ọnụ bụ nkwa ọ ekwere na ya ga enye ndị mmadụ ọrụ.
Okwu a Buhari kwuru na isi ndọrọndọrọ ọchịchị na 2015 bu ịhe eji kpụrụ ya na ọnụ ugbua, ọkachasị ka ụlọ ọrụ na-ahụ maka ọnụ ọgụgụ a na-akpọ National Bureau of Statistics (NBS) nwepụtara ozi n'akọwa na mmadụ ruru nde asaa na nari ise so na ndị enweghi ọrụ kemgbe afọ 2016.
NBS kwuru nke a na akwụkwọ ọ kpọrọ "Labour Force Statistics Vol. 2: Employment by Sector Report,".
E wepụtara akwụkwọ a na Abuja n'ụka a gara aga.
Ke ihe ozi a pụtara?
BBC Igbo jụrụ Cheta Nwanze, bụ onye na arụ na SB Morgen bụ ụlọ ọrụ aka ha dị na nkọwa otu ịhe sịrị dị. Cheta gwara anyị na ihe dị na ọrụ nkọwa ihe ọgụgụ na enwe otu ọ dị, mana ọ sị na nnụkwụ ịhe mere na ụlọ ọrụ dị ichiche na Naịjịra n'ime afọ abuo gara aga.
Achụrụ nwunye m na ọrụ mgbe Naịjirịa na ndị MTN nwere nsogbụ ọ were metụta ebe o na aru ọrụ.
Okwu MTN ahu metutakwara ọtụtụ ụlọ ọrụ ha na ha na arụkọ ọrụ ka MTN ekweghị inye ha contract.
A mam ọtụtụ ndị mmadu na arụbụ ọrụ na Proctor and Gamble, mana achụkwara ha n'ọrụ mgbe ụlọ ọrụ ahụ chụrụ oke anọ ndi ọrụ ha.
Yabu ịhe metutara ọtụtụ mmadu," Ka Cheta Nwanze siri kwu.	 	 
Ụfọdụ ụmụaka (ọ bụrọ ndị egosiri eba) anọghịzị na akwụkwọ maka nne na nna ha enweghị ọrụ	 	 
BBC Igbo juru Nwanze maka okwu ndị gọọmenti Naịjirịa na ekwu banyere imepụta ọrụ. 
Ọ sị na "nchọpụta ndị NBS na-akowa na ọrụ mmepụta mmanụ agbịdị agaghị n'ihu ka ọ sị kwesi.
Nke a na egosị na agbaneghi na ego batara na ọrụ gbasatara mmanụ agbịdị, madụ ole ka ana ewo na ọrụ na mpaghara a?
Mgbe e mere mgbakọ, ị ga ahụ na ịhe sirị ike ọfụma
BBC Igbo kpọrọ ndị na-ekwuchịtere gọọmenti Naịjirịa ka ha kwuo uche ha banyere ịhe a NBS wepụtara mana onweghị onye zara n'ime ha.
Mana, gọọmentị Buhari weputara N-POWER, School Feeding Programme na ndị ọzọ dị na ime ịhe ha kpọrọ 'Social Empowerment Programmes' ha sị na ha ga ejị nyere ndị mmadụ aka na Naịjirịa.
Google akwanyerela Keshi ugwu n'ọnwụ
Ndị ụlọọrụ Google ji ụbọchị ncheta ọmụmụ Stephen Keshi kwanyere ya ugwu n'agbanyeghi na ọ bụ ụbọchị ọ gaara agba afọ 56.
Google doodle
Google na-echeta ụbọchị ọmụmụ Keshi
Iji cheta ọmụmụ onye nkuzi bọọlụ Najiria a ma ama bụ Stephen Keshi, Google kwanyere ya ugwu n'ụzọ pụrụiche site na ime ka akara e ji achọta ihe n'igwe intanetị bụrụ ihu ya.
Taa bụ ụbọchị 23 nke ọnwa Jenuwarị 2018, bụ ụbọchị ncheta ọmụmụ Keshi onye nwụrụ n'afọ 2016 ka ọ gbara afọ 54.
Ihe i kwesịrị ịma maka Christy Essien-Igbokwe
Femi Otedola ekwetala ịkwụ ụgwọ ụlọọgwụ ruru $50,000 maka Christian Chukwu
Google Africa kwuru n'igwe okwu Twitter sị: "Taa, anyị na-akwanyere onye egwuregwu bọọlụ a ma ama, Stephen Keshi ugwu. Egwuregwu bọọlụ bugharịrị Keshi ụwa niile dịka onye ọgba bọọlụ na onye nkuzi bọọlụ. Ọnụ ọmụmụ, nna nnukwu!"
Ihe a Google mere, mere ọtụtụ ndị Naijiria obi ụtọ, mekwa ka ha chetakwa ndụ na ike Keshi kpara n'ihe gbasara egwuregwu bọọlụ na Naijiria mgbe ọ dị ndụ:
Keshi meriri iko mba Afrika na 2013
Mutiu Adepoju, onye ya na Keshi gbakọrọ Naijiria bọọlụ, gwara BBC na, "Keshi bụ onye hụrụ ndị mmadụ n'anya. Echetara m oge m banyere "National Team" mgbe ahụ ọ bụ onye ndu anyị, ọ bụ ezi onye ndu. Keshi bụ onye a ma ama. Ọ nọzịghị ndụ mana a ga-eji ihe ọma ndị o mere mgbe ọ dị ndụ were na-echeta ya."
Keshi chịrị ndị otu egwuregwu Super Eagles kemgbe afọ 2011 ma durukwa ha gaa asọmpi dị iche iche nke gụnyere; Iko Mba Afrika na 2013 (nke ha bulatara Naịjirịa), iko mpaghara Afrịka dị iche iche na 2013, ma nye aka wetara Naijiria ọnọdụ n'asọmpi Iko Mbaụwa niile na 2014.
Trump na-asị na mmepe gọọmenti Amerịka bụ ihe mmeri ndị Republican
Trump na ndị omeiwu US ekwekọrịtala maka itinye aka n'akwụkwọ ka ọrụ malite ọzọ na mba ahụ.
Donald Trump
Donald Trump na-ekwu okwu ike gbasara ndi mbịabịa
Ụlọ nzụkọ ome iwu US ekwekọrịtala maka itinye aka n'akwụkwọ ka ọrụ malite ọzọ na mba ahụ.
Cheta na ndị Democrat na ndị Republican sere okwu maka itnye aka na ya bu akwụkwọ maka ha ekwekọrịtaghị na ihe gbasara nkpata na mmefu akụ bụ bọjet.
Ndị otu Demokrat kwuru na ndị Republicans kwetara na ha ga-eme nkparịta ụka maka onọdụ ndị mbiambia bị n'ala US.
Ha ga-elebaanya n'iwu nke a na-akpọ Deferred Action for Childhood Arrivals (DACA) n'olu bekee bụ iwu na-agba mgbọ hụ na ndị umuaka ndị mbiabia nwere ike ị bị na US.
Trump na-atụrụ ndị ekwekọrịtara na mmeri ya aka.
Mana ugbua, ọchịchị Trump akabiela iwu ahụ. Nke a pụtara na iwu nke a ga-akwụsi n'ụbọchị ise na ọnwa nke maachị.
Onye na nọchịte anya ndị Demokrat n'ulọ omeiwu bụ Steny Hoyer arịọla ndị otu ibe ya ka ha lebaa anya na ya bụ okwu.
Maka akụkọ gbasara mmechi Amerika, gụọ:
Mmechi ọrụ na Amerịka
Rochas Okorocha: 'Ndị asịrị kpachara anya ha!'
Rochas Okorocha ajula ị nye ndị Fulani na achụ ehi ala n'Imo Steeti maka na-ọdịghị n'iwu Naịjirịa
Rochas na ala Fulani na achụ ehi
Ọtụtụ ndị Imo Steeti akwadoghị ị nye ndị Fulani na-achụ ehi ala
Gọvanọ na-achị Imo Steeti bụ Rochas Okorocha ekwuola na onweghị ala ya ga amaputa maka ndị Fulani na achị ehi n'Imo Steeti. Okwuru nke a unyahụ bụ mkpụrụ ụbọchị Jenụwarị iri abụọ na atọ n'ọwerri, isi obodo Imo Steeti.
Okwuru nke a site n'onu komishiona na-ahụ maka mgbasa ozi bụ ọkammụta Nnamdị Obiaraeri. Ozi ahụ kwuru na onweghị mgbe Gọvanọ Rochas jiri chee echichi ị nye onye ọbụla ala ndị Imo steeti.
O kwukwara na-asịrị niile ana anụ maka ịnye ndị Fulani na-achị ehị ala ndị Imo Steeti bụ ọrụaka ndị iro nakwa ndị mgbam na ndị ntụ.
Akwụkwọ akụkọ ekwubuola na Gọvanọ Okorocha sị na ya ga-enye ndị na achị ehị ala n'Imo Steeti nke ọtụtụ ndị Igbo katọrọ na ezoghị ọnụ. BBC Igbo gbara mbọ I kwuru Oje ozi Rochas maka mgbasa ozi mana nwaamadị ahụ bawara BBC mba gbanuọ ekwenti ya.
Ka ọdị ugbua, ndị Gọvanọ ndị ọzo n'ala ịgbo ekwuola na ha agaghị amapụta ala ọbụla maka ị nye ndị Fulanị na-achị ehị. Ohaneze Ndị Igbo akabichiela na onweghị onye ga enye ala ndị Igbo maka ịchị ehi.
Na River Steeti, Gọvanọ Nyesom Wike ekwuola na ya nweghị ala ya ji arụ ọrụ ma ya fọkwa nke ya na-enye mmadụ.
Tanka bu mmanụ ụgbọ-ala agbaala ọkụ n' Ojo
Otu tanka bu mmanụ ụgbọ-ala ruru lita puku iri ato na ato agbaala ọkụ na Ojo Legos.
Ijegun fire
Ọkụ tanka agbala ọtụtụ mmadụ na oge gara aga na Legos
Onyeisi ndị na-emenyu ọkụ na, Legọọsi steeti bụ Rasak Fadipe ekwuola na onweghi onye nwụrụ n'ime ọkụ ahụ gbara n'ehihie ụbọchị 24 Jenuwarị, 2018.
Ọkụ tanka bu mmanụ ruru puku iri atọ na atọ n'ime ya, gbaara ọkụ n'Ojo, Lagos Steeti.
Nke a mere ka ọtụtụ mmadụ na-agbaọsọ ndụ n'ebe ahụ.
Rasak Fadipe gwara ndị ntaakụkọ na "Ozugbo m nụrụ maka ọkụ a ka m kpọrọ ndị na-emenyụ ọkụ dị n'Ọjọ, ha gbatakwara ebe ọkụ a na-ere."
Mana mgbe anyị ruru ebe a ka anyị hụrụ na ọ bụ mmanụ ụgbọala na-agba ọkụ. Ọ bụ mgbe ahụ m kpọkọtara ụlọọrụ ndị ọzọ na-emenyụ ọkụ ozugbo ozugbo.
Okwu mmanu ugbọala gbara n'uzọ ana-agbakarị
Ndiuweojii na ndị agha mmiri nyere ndị Lagos State Emergency Management Agency (NEMA) enyemaka ịmenyụ ọkụ ahụ n'elekere atọ na nkeji iri atọ nke ehihe
Olayinka Ajaba bụ onye nnọchịanya NEMA kwuru na nsogbu nke a sị n'oge ha jị aka na-amịpụta mmanụ ụgbọ ala .
Onye isi ndịuweojii n'Ijegun bụ SP Audu Ibrahim, gwara ndị ntaakụkọ na ha gbaara mbọ hụ na udo di mgbe ya bụ ọkwụ na-agba.
Ugbua, ndi obibi Ijegun Ibasa ekwuola na ha chọrọ ka gọọmentị Lagos steetị guzobe ulọ mmenyụ ọkwụ n'akụkụ ebe ahụ dika NAN sịrị kọọ.
Ihe nkiri zikọrọ otu esi gbuo ndị agha Amerịka na Niger apụtala
Ozi si n'aka ndị agha Amerịka siri na ha na enyocha ihe nkiri na ewu na Twitter.
Ozu onye agha Amerịka
E nịela ndị agha Amerịka nwụrụ na Niger
Ndị agha Amerịka si na ha na-eleba anya na ihe nkiri n'ewu ewu na intanet nke na-egosi ndị nwụrụ anwụ a sịrị na ha bụ ndi agha Amerịka ndị oyi egwu wakporo na afọ 2017 na mba Niger.
Ozi si na mpahara ndị agha Amerika na ahụ maka Afrịka a na-akpọ African command (USAFRICOM) siri: "Anyi na enyocha akara twitter bu ozi a, iji mara ma ọ bụ na ezi na onwere ihe nkiri so ya."
Ha kwukwara na ha agaghị ekwu ihe ọzọ banyere ihe a ma ọ bụrụ na ha emechaghi nyocha.
Na ọctoba 4, 2017, mmadụ iri na abuo ndị agha Amerịka na mmadụ iri atọ ndị agha Niger ka ndị oyi egwu wakporo na Tongo Tongo, bụ obodo di na ọdịda anyanwụ nke mba Niger.
Akụkọ na akọwa na ihe ruru mmadụ iri ise ndị oyi egwu ji ngwa agha dị ichiche, ọkacha ndị a na-akpọ machine gun na rocket-propelled grenade na asụsụ bekee bu ndi kpara arụ a.
Otu onye ndị nchọpụta dere na twitter na ndị oyi egwu a zipuru ihe nkiri a sikọrọ ozu ndị agha Amerịka na otu onye agha meruru ahụ.
Ndị agha a nọ na ọrụ ị nwete akụkọ maka ndị isi ndị otu otu egwu no na mpahara Niger ahu.
Ndị Amerịka nwere ihe ruru ndị agha nari asato na Niger, ụlọ nta akụkọ Hill, bụ ndị buru ozi a na mbụ, kwuru.
Thomas Dennerby bụ onye nkuzi ọhụrụ Super Falcons
Onye isi otu egwuregwu bọọlụ na Naijiria Amajụ Pinnick ekwuola na Thomas Dennerby bụ onye nkuzi ọhụrụ otu Super Falcons
Thomas Dennerby
Thomas Dennerby di afọ iri ise na isi
Otu egwuregwu Super Falcons nke ala Naijiria enwela onye nkụzi ọhụrụ aha ya bụ Thomas Dennerby.
Onye isi otu egwuregwu bọọlụ na Naijiria bụ Amajụ Pinnick kwuru nke a n'elu Twita.
Super Falcons emeriela na asọmpi iko ụmụ nwanyị Afrika ugboro asaa
Ozigbo ụfọdụ ndị hụrụ egwuregwu bọọlụ n' anya nụrụ nke a ha bidoro na-ekele Pinnick n'elu Twita.
Dennerby bụ onye egwuregwu bọọlụ otu Hammarby na Sparvagens na oge gara aga.
O sokwa na otu ndi egwuregwu bọọlụ ụmụ okorobia dị afọ iri abụọ na otu nke Sweden.
Dennerby rụkwara ọrụ ndị uwe ojii. Bụrụkwa onye nkụzi nke otu Allsvenskan na Hammarby na afọ 2001.
China arụpụtala anụmanụ na-amụghị amụ
Ụlọ ọrụ sayensi na China bụ nke mbụ arụpụtala anụmanụ 'Primate' na amụghị.
Ndị mmadụ akatọọla akụkọ na-apụta maka ụmụ enwe abụọ a rụpụtara n'ụlọ sayensi n'ihi na ha-sị na ọ ga-adị mfe ị rụpụta mmadụ etu aha.
Ọchịchị mba Amerịka: Trump arịọla maka udo na ịdịnaotu
Onyeisiala mba Amerịka ekwuola maka "otu ezinaụlọ mba Ameịka" mana ndị otu pati Demokrat si na ọ "gbajiela" Amerịka.
Donald Trump
Gọọmenti mba US mechiri n'izu gara ga maka na ndị sineti akwadoghi bọjetị ha
Onyeisiala mba Amerịka bụ Donald Trump emela mgbasa ozi nke mbụ gbasara etu ọchịchị Amerịka si aga kamgbe o were ọchịchị n'afọ 2017.
Trump site na mgbasa ozi ahụ o mere kwuru na ya na-enye ndị otu pati Demokrat ohere ka ha rụkọ ọrụ.
Trump kwukwara na ya chọrọ ka ụlọmkpọrọ a na-akpọ Guantanamo Bay ghere oghe na-eweghachi iwu onye buburu onyeisiala Amerịka bụ Obama nyere ka emechie ya.
Akụnaụba mba Amerịka na-arị elu mana ndị mmadụ anabataghị onyeisiala ha bụ Trump.
Ndị ome ihe nkiri 'Black Panther' gosiri Afrịka n'emume mbido ha
Akpụ ndị mere ihe nkiri 'Black Panther' n'ọnụ maka otu ha si gosi Afrịka n'emume mbido ha.
Ndị so mee ihe nkiri "Black Panther" goziri omenala Afrịka mgbe ha gara mmeme mbido ya bụ ihe nkiri nke ụlọọrụ Marvel mepụtara.
Ha niile kere ekike mba Afrịka di icheiche maka na ha kwuru sị na ọ dị mkpa igosi Afrịka nke ọma.
Chadwick Boseman bụ onye jere ozi dịka T'Challa, Eze mba Wakanda, bụ onye e ji maka ya mee ihe nkiri "Black Panther", duuru ndị ọzọ nọ n'ihe nkiri a gaa ebe emere mmeme a na Los Angeles.
Ndị dịka Lupita Nyong'o, David Oyelowo, Daniel Kaluuya, Michael B Jordan, Danai Gurira na Angela Bassett kere ekike ndị Afrịka.
N'akwụkwọ eji gwa ndị mmadụ maka mmeme a, e dere sị ha jikere ka "ndị eze Afrịka".
David Oyelowo bụ nwa afọ Naịjirịa na Nwunye bụ Jessica so bịa emume a
Janeshia Adams-Ginyard nọchitere anya Danai Gurari dịka Okoye Dora Milaje na ihe nkiri a
Lupita Nyong'o bụ onye Kenya nweterela ihe nrite ndị na-eme ihe nkiri a na-akpọ Oscar
Chadwick Boseman bụ onye mere ka T'Challa n'ihe nkiri a
Danai Gurira bụ nwa afọ Zimbabwe mere ka Okoye Dora Milaje n'ime ihe nkiri a
Ọ ga-adị mma ka ndị ome ihe nkiri ndị ọzọ na Hollywood bido ije omume ha a?
Mgbere Akwụna: Anwụchiela mmadụ iri na otu na Spain
Ụmụnwaanyị Naijirịa eji agba mgbere akwụna na Spain sị na-eji ọtụmọkpọ yi ha egwu na ekwenti.
Ndị akwụna nọ na Benin
Izupu ụmụnwaanyị n'ala Naijirịa na-eweta nwute nye ndị gọọmentị Naijirịa
Ndị ụweojii nọ na Spain anwụchiela mmadụ iri na otu ndị asi na-atụ mgbere akwụna.
Akụkọ kwukwara na ha ji ụfọdụ ụmụ nwaanyị Naijirịa ezupuru n'obodo akpa ego.
Anwụchiri ha na obodo akpọrọ Zaragoza ebe ndị uwe ojii zọpụtara umu nwaanyi iri na isii emere ohu mmetọ ahụ.
E ji ọtụmọkpọ yi ha egwu n'ekwenti.
A manyere ha iwu ikwụ ụgwọ akpakọtara ejị si na Naijirịa zupu ha.
Aghọriri ụmụnwaanyi ndịa n'ikwete na ha ga-ebi ndụ kacha nma na yuropụ
E kwuru na ndị otu a nwere njikọ na Italy,Germany nakwa Denmark.
Mba US, EU akatọla idu iyi ọrụ Odinga dụrụ onwe ya
Mba US na otu jikọrọ mba ndị ọcha akpọrọ EU n' aha ịchafụ akatọla iyi ọrụ Raila Odinga nke Kenya dụrụ onwe ya
Onyeisi ala US bụ Donald Trump kwuola na ya nwere 'nnukwu mkwayere ugu nye ndị mba Afrịka
N' akwụkwọ ozi, ngalaba 'US Department' tinyere na websait ha, ha kwuru sị: " Yunaited Steeti na-enwe obi mwute n' iyi ọrụ nke onye ndu ndị na- ama gọọmenti Kenya aka n'ihu bụ Raila Odinga duru onwe ya ka ọnwa Jenuwari gbara ịrị atọ.
Anyi na-ajụ agwa ọbụla nke megidere Iwu ala Kenya.	 	 
"A họpụtara Uhuru Kenyatta dịka onyeisi ala Kenya ka ọnwa Ọctoba afọ 2017 dị iri abụọ na ntuliaka nke ụlọikpe kachasị elu na Kenya kwadoro.	 	 
"Onye ọbụla nwere mkpesa ọbụla kwesiri isoro usoro iwu ala debere.
US katọkwara otu gọọmentị Kenya siri mechie ụlọ ntaakụkọ na Kenya si, na ohere onye kwue ka ọ dị ya dị mkpa na ọchịchị onyekwueuche ya, ma rịọ ka ndị ndu na ndị a na-achị na Kenya bido mkparịta ụka maka ịkpa udo na ịdịnaotu.
N' otu aka ahụ, otu EU kwuru na iyi ọrụ Raila Odinga duru onwe ya megidere iwu ma katọkwa mmechi gọọment Uhuru Kenyatta mechiri ụlọ ntaakụkọ atọ.
Cheta na Gọọmenti etiti mechiburu ụlọọrụ ngosi TV atọ maka na ha gbasara ozi gosịrị Raila Odinga ebe ọ na-edu onwe ya iyi ọrụ ma kpọkwa onwe ya onyeisiala mba Kenya, ebe ulọikpe Kenya akwụsịrị mmechi ahụ ụbọchị Wenesde.
Ọrịa Kansa akpamamịrị egbuola karịa kansa ara
Nchọpụta ekwuola na ọtụtụ ụmụnwoke na-anwụ site n'ọrịa kansa akpamamịrị.
Onye na-arịa kansa
Ọrịa Kansa akpamamịrị na-aka egosi oge ụmụnwọke ruru afọ iri anọ
Ọnụọgụgụ ụmụnwoke na-anwụ site n'ọrịa kansa akpamamịrị akarịala ọnụogụgụ ụmụnwaanyị na-anwụ site n'ọrịa kansa ara dịka nchọpụta siri kwuo na mba UK.
Ụmụnwoke na-aka nka pụtakwara na ọtụtụ ka na-enweta mana anwụ site n'ọrịa ahụ.
Ndị nyocha gbasara ọrịa kansa nọ na mba UK kwuru na nchọpụta na ọgwugwọ a na-eme maka kansa ara na-amịta mkpụrụ ebe itinye ego gbasara kansa akpamamịrị umụnwoke ga-enyekwa aka.
Nchọpụta ọnụọgụgụ pụtara site n'afọ 2015 gosiri na mmadụ 11,819 nwụrụ site na ọrịa kansa akpamamịrị ebe mmadụ 11,442 nwụrụ site na ọrịa kansa ara.
Kansa akpamamịrị kachasị n'ụmụnwoke nọ na UK
Ndị ọrụahụike ekwuola na nchọpụta n'oge kachasị mkpa iji gwọ akpụ kansa.
BBC Igbo gbara Dọkịnta akpọrọ Remi Ajekigbe ajụjụ ọnụ,o kwuru na ọrịa kansa ara ka egbu karịa ọrịa kansa akapamamịrị na Naijirịa.
O kwukwara na ebe nsogbu na dịkari bụ na ụmụnwoke anaghị bia nyocha ahụ n'oge.Ha na bia mgbe ihe ọ ka njọ.
A na-agagharị na-akuziri ndị mmadụ n'ulọ akwukwọ,chọọchị,ulọakụ na ebe ndị ọzọ maka ọria Kansa nakwa ka esi egbochi ya".	 	 
Emume ndị a ka a ga-eji nabata ụbọchị nrụbama ibuso agha ọrịa kansa bụ Februwarị anọ.	 	 
Tinubu: Edemede Obasanjo bụ egwuregwu ndọrọndọrọ	 	 
Bola Tinubu akpọọla edemede n'ewu ewu nke Obasanjo degara Buhari 'egwuregwu ndọrọndọrọ'.	 	 
Tinubu ebe ọ nọ na ọgbakọ ndị otu ya bụ APC na ntuliaka nke afọ 2015 kwuru sị 'Edemede ahụ bụ nke aghụghọ'	 	 
Onyeisi otu nọ n'ọkwa ọchịchị nke a na-akpọ APC bụ Bola Ahmed Tinubu ekwupụtala okwu maka ihe edemede Obasanjo degara Buhari.	 	 
Ọ sị na Obasanjo na-egwu 'egwuregwu ndọrọndọrọ' n'edemede ahụ.	 	 
Ọ sị na ebe ha abụọ bụ ndịchịrị n'okpuru ndị agha, Obasanjo kwesiri ịkpọ ya n'azụ dọọ ya aka na ntị kama ị gwa ya n'ihu ọha.	 	 
O ruola izuụka abụọ Obasanjo degara Buhari edemede ahụ na-asị ya ritue n'ọkwa, ghara ịzọ ọchịchị na afọ 2019.	 	 
Ọ sị na ọbụrụ n'obi dị Obsanjọ ocha, o kwesiri ịkpọ onyeisiala Buhari n'akụkụ gbaa ya izu.	 	 
O kwuru nke a ebe ndị ntaakụkọ gbara ya ajụjụ ọnụ na Owere (Owerri) ka ọ na-akwado ịga mmemme nkwanye ugwu Alex Ekwụeme.	 	 
Nwunye dibia Boko Haram achịliele aka elu nye ndị agha	 	 
Rabi Abu-Yasir gwara ndị agha Naịjirịa na di ya bụ dibia onyeisi ndị otu Boko Haram bụ Abubakara Shekau.	 	 
Ndị agaha Boko Haram	 	 
Lafia Dole bụ aha agha ebidoro ibuso Boko Haram kamgbe afọ 2015.	 	 
Onye bụ nwunye dibia na-ahụ maka ahụike onyeisi otu Boko Haram bụ Rabi Abu-Yasir chiliri ndị agha Naịjirịa aka elu ụbọchị Satodee abalị atọ nke ọnwa Febuwarị dịka ha naebu agha a na-akpọ Lafia Dole.	 	 
Onye nchịkwa agha Lafia Dole bụ Major General Rogers Nicholas kwupụtara nke a oge o nyefere ụmụnwaanyị na ụmụaka dị mmadụ iri asatọ na abụọ ha gbapụtara n'aka ndị Boko Haram ma nyefee ha n'aka ndị ọrụ nchekwa na Borno steti.	 	 
Rabi gwara ndị ntaakụkọ na di ya bụ dibia na-elebanye anya n'ahụike onyeisi Boko Haram bụ Abubakar Shekau.	 	 
O kwuru na a gbapụtara ya ụbọchị Fraide dịka ndị agha Naịjirịa chụpụrụ ndị Boko Haram nọ nime ọhịa Sambisa.	 	 
Dịka ọ na-ekwupụta ka ya na ihe si gaa, Rabi kwuru na ọ masịrị ya etu esi na eledo ya anya maka ọkwa ọ nọ dịka nwunye dibia Shekau.	 	 
N'okwu ya, "Dị m, abu-Yasirbụ dibia Shekau, ọ na-eledokwa ndị ọzọ ahụ na-adịghị ma na-emekwa iwe ahụ.
Etu esi eme m Rabi dịka nwunye dibia Shekau
Ụdị nri m na-eri dị iche n'ihe a na-enye ụmụnwaanyị na ụmụaka ndị ọzọ nọ n'ogige ahụ.
Anyị tara ahụhụ n'aka ha, ha dọkwara anyị aka na ntị na ndị agha Naịjirịa ga-egbu onye ọbụla nyefere onwe ya n'aka ha."
Ana chosi Shekau ike na Naịjirịa ugbua.
Ha gwara anyị oge ọbụla ka anyị nọnyere ha ma rube isi nye ndị otu ha, mana ndị agha Naịjirịa na-eledo anyị anya na-abụghị ihe ndị Boko Haram gwara nyị.
Rabi toro ndị agha Naịjirịa maka mgbapụta agbapụtara ha ebe ọ kpọkuru ndị a tọrọatọ bụ ndịka nọ nime ọhịa ka ha pụta bịa nyefee onwe ha n'aka ndị agha.
Nichola bụ onye nchịkọta agha Lafia Dole kọwara na Rabi sọ na mmadụ iri asatọ na anọ ndị agha gbapụtara.
O kwuru na mmadụ asatọ nime mmadụ iri asatọ na anọ ahụ agbapụtara na-anata ọgwụgwọ n'ụlọọgwụ ndị agha elu Naịjirịa.
Onye nchịkota ahụ kwuru na ndị ahụ a tọrọ na-agabiga ntaramahụhụ di egwu n'aka ndị Boko Haram.
Nicholas mere ka a mata na a gbapụtara ndị ahụ site n'aka ndị Boko Haram,chụpụb ha ma nọchie isioche Shekau dị n'ọhịa Sambisa.
Ndị ọrụ Imo ga-alaghachị ịrụ ọrụ abali ise n'izuụka
Rochas Okorocha sị na ọtanisi ebeela, yabụ na ndị ọrụ ga-ebido ibịazu ọrụ n'izu.
Rochas Okorocha wepụtara ụlọọrụ na ahụ maka aṅụri nke nwanne ya nwaanyị bụ onye ndu.
Gọvanọ Imo Steeti bụ Rochas Okorocha eweliela iwu ahụ o tinyere maka ndị ọrụ bekee ịbia ọrụ abalị atọ n'izuụka.
Okorocha kwuru nke a mgbe ya na ndị ntaakụkọ zukọrọ ka ọ na-akwado ime mmemme o ji echeta na ụmụ akwụkwọ n'Imo steeti anọọla afọ asaa ma akwụghị ụgwọ akwụkwọ.
Rochas machiri ịkwụ ụgwọ akwụkwọ n'Imo steetị mgbe ọ banyere n'ọchịchị.
Ọsị na ndị ọrụ ga-amalite ịga ọrụ ụbọchị ise n'ime otu izu site n'ụbọchị mbụ n'ọnwa Machị maka na ọtanisi nke jibu obodo Naịjirịa ebeela.
Onye akaebe ekwuola na a kpọrọ ya n'ọrụ ọchụ Ozubulu
Onye akaebe n'ikpe ọnwụ mere n'ụlọụka Ozubulu n'afọ 2017 ekwuola na-akpọrọ ya ka o soro ga ọrụ ahụ.'
Ụlọụka St Philip Catholic Church Ozobulu
Ndị ji egbe gara ụka na St Philip Catholic Church, Ozobulu gbagbu mmadụ iri na atọ biara ụka n' ọnwa Ọgọstụ afọ 2017
Chukwujekwu Eze kwuru n'ụlọikpe ukwu dị na Nnewi, Anambara Steeti na a kpọrọ ya n'ọrụ imemila otu nwoke bụ Aloysius Ikegwuonwu nke ama ama dịka, 'Bishọp' mana ya ekweghị n'ihi na ya achọghị inweta ego site n'ịkwafu ọbara.
Ndị ji egbe gbagburu mmadụ iri na atọ ndị biara ụka na, St Philip Catholic Church, Ozobulu n'ọnwa Ọgọstụ afọ 2017.
Anyị chọrọ udo na ikpe zuru oke
Chukwujekwu Eze kwuru sị: "O nwere otu nwa nwoke aha ya bụ Okpanda onye gwara m na ha chọrọ ịga be 'Bishop' n'Ozubulu ga rụọ ọrụ.
A jụrụ m ya ụdị ọrọ ọ bụ, ya agwa m na Bishop ji ndị mmadụ ụgwọ na Saụt-Afrịka, na ha chọrọ ịga be ya gbagbuo ihe niile dị ndụ.	 	 
"A jụrụ m ya onye zigara ha, ya asị na ọ bụ Obrocho.
Mgbe m kwulitere ya, Okpanda, kwuru na ọ ga-enyere m aka ma ọ bụrụ na m soro gaa ọrụ n'ụlọ Bishọp. Agwara m ya na achọghị m ịkwọ aka ọbara.
Eze gara n'ihu kwuo na ọ bụ mgbe ọ gara ịza oku Okpanda kpọrọ ya n'ụlọ ya ụbọchị so ụbọchị ahụ ka ọ hụrụ Dobby (Onyemaechi Mbanefo), otu na ndị eboro ebubo na ha kpara mkpamkpa ahụ, ha abụọ ndị gbara mbọ rịọ ya ka o soro gaa ije ahụ mana o kweghị.
Ndị e boro ebubo na ọ bụ ha kpara nkata ghọrọ ngịga n'okwu mkpamkpa ahụ mere bụ: Onyebuchi Mbanefo, 46, Chukwudi Ugwu, 30 na Great Chinedu Akpunonu, 44.
E jidebeghị ndị ọzọ e kwuru na ha soro mee mpụ a.
Akụkọ ndị ga-amasị gị:
Aruziwela ahịa Timbershade gbara ọkụ
Uru ọmụgwọ bara n'omenala Igbo
Egbuola ndịagha Naịjirịa abụọ na Plateau
Dani Carvajal: Onweghi ọgwụ ga egbochi Neymar
Dani Carvajal nke Real Madrid ekwuola uche ya n'ebe Neymar nọ maka asọmpi ha na ndị PSG.
Neymar siri otu bọọlụ Barcelona gawa PSG
Dịka a na-akwado igba asọmpi Eufa Champions nke agba iri na isii n'ime izuka a, ebe ndị Real Madrid ga-ezute ndị Paris Saint-Germain.
Onye na-agbara Madrid bọọlụ bụ Dani Carvajal kwuru na onweghi "ọgwụ" nwereike igbochi Neymar, dịka ọ na-atụ anya ka Neymar laa ezụmike n'otu ụbọchị.
Neymar dịka ihe iyi egwu nye ndị Madrid dịka ha na-aga izuta ndị PSG n'asọmpi ụkwụ nke mbụ.
Carvajal, onye na-agaghị agba bọọlụ nke mbụ a si; "Mgbe gị na Neymar na-amaka bọọlụ, o nweghi ụdị ọgwụ ọbụla pụrụ igbochi ya emela nke ọma."
Ọ sikwa ka ndị Madrid "Nwe olileanya ka ọ [Neymar] ghara ị nọ n'ụbọchị ọma ya"
O kwuru na amabeghi onye ga-eme nke ọma n'asọmpi ahụ ga-adị n'etiti ndị otu abụọ ndị a.
Akụkọ ga-amasị gị
Ihe ị na-amaghị maka ụkwa ị na-eri
Ịma esi ofe egwusi?
Mụta ya ebe a
Nwanyị bu egbe emerụọla mmadụ ato ahụ n'isiụlọọrụ YouTube
Mmadụ abụọ emerụọla ahụ site na mgbo ebe otu onye ọzọ lojiri ọkpa ebe ọ na-agba ọsọ na mwakpo Youtube.
Ndị uweoji n'ihu ụlọọrụ Youtube
Youtube bụ ụlọọrụ nọ n'ọkpuru Google
Ndị uweoji na mpaghara ugwu California ekwuola n'otu nwaanyị bu egbe emerụọla mmadụ atọ ahụ n'isiụlọọrụ na-emepụta ihe onoyonyo a kpọrọ Youtube tupu o gbuo onwe ya.
Ndị ntaakụkọ na mba Amerika enye la aha nwanyị a ka Nasim Aghadam ma kwukwa na ọ bụ esemoku ezịnaụlọ kpatara mwakpo a
E chere na otu nwoke so na ndị merụrụ ahụ ụnyahụ bụ enyi ya nwoke ụlọọrụ, CBS na-ekwu.
Umu nwaanyị abụọ dị afọ 32 na ọzọ dị 27 merụrụ ahụ na mwakpo a.
N'agbanyehi nke a ndị ntaakụko na-ekwu, ndị uweoji ekwụpụtabeghị ihe nwaanyị ji buru egbe wakpo ndị mmadụ na Youtube.
Ndị ọrụ na Youtube kọwara ihe na-eme n'elu igwe okwu:
Aghadam bụbu onye na-emepụta ihe onyonyo na Youtube katọrọ Youtube n'oge gara aga maka ọ sị na ha na-akpachị ihe onyonyo ya.
Akụkọ ga-amasị gị
Ndị nchịkọta ise nwere ike ịnọchi Conte
Ibrahimovic ejirela goolu abụo bata LA Galaxy
Nwanne egbuola nwanne ya na Sango Ota
Ị ma na ọjị anaghị anụ bekee n'ala Igbo?
Igbo na-asị n'onye wetara ọjị wetara ndụ, ya mere ọjị ji bụrụ ihe dị oke mkpa n'omenala Igbo.
Oji Igbo
Onye wetara ọjị wetara ndụ'
Ọjị bụ otu ihe ị ga-ahụrịrị n'emume ọbụla gbasara ala Igbo.
Ọjị na ịwa ọjị dị oke mkpa n'omenala ndị Igbo, maka na Igbo na-ekwu na "onye wetara ọjị wetara ndụ".
Ụfọdụ ndị Igbo kwenyere na ỌJỊ pụtara "Omenala Jikọtara Igbo".
Etu esi enweta ọjị
Ọjị bụ mkpụrụ osisi a na-akụ akụ ma na ọ na-epukwara onwe ya.
Ọjị nwere ike ịmị n'ụlọ ma mịkwaa n'ọhịa.
Ụdịrị ọjị dị
Enwere ụdịrị ọjị dị iche iche, ụfọdụ na-aza aha site n'etu o si mịpụta.
Abịa na Naịjirịa, enwere ọjị Igbo ma nwee ọjị ugwu Awụsa ma nwekwaa nke ndị ọdịda anyanwụ bụ ndị Yoroba.
Ọjị Igbo na-agbakarị n'ibe sitere n'atọ ruo ibe asaa.
Igbo na-akwanyere ọjị gbara ibe asaa ugwu, ụfọdụ na-egbukwa ọkụkọ ma ha hụ ya bụ ọjị.
Ọjị Awụsa
Aha ọjị dị iche iche
Ọjị ugo bụ nke na-acha ọcha, a na-akpọ ya ugo maka na ọ na-ama mma n'anya
Ọjị ikenga na-enwe ibe atọ, na-achakarị uhie uhie
Ọjị ndị awụsa bụ nke a na-akpọ 'gworo', ọ na-enwe ibe abụọ na-achakarị ọcha
Uru ọjị bara
Ndị Igbo kwenyere na ọjị anaghị anụ bekee n'ụzọ ọbụla, ya mere eji eji ya eme omenala ndị Igbo dị iche iche dịka:
Eji ọjị alụ nwaanyị n'ala Igbo
Eji ọjị anabata ọbịa
Eji ọjị edozi esemokwu n'etiti ndị mmadụ
Eji agba agọ ọfọ/ekpe ekpere
Eji ọjị achụ aja
Eji ọjị agba ndụ
Eji ọjị akwa ozu
N'ala Igbo, inye onye ọbịa ọjị gosiri na ị nabatara ya, o na-egosikwa na ị hụrụ ya n'anya nke ukwuu ma nwekwaa ntụkwasị obi n'ebe ọ nọ.
Ihe a na-eji ata ọjị
N'omenala Igbo, enwere ihe ndị ọzọ a na-eji ata ọjị
Ose ọjị nke bekee kpọrọ alligator pepper
Akị ilu nke bekee kpọrọ bitter kola
Mmịmị
Ụfọdụ na-eji nzu ata ọjị
Ose ọjị akwọrọ akwọ
Ịwa ọjị
Tupu awaa ọjị n'ala Igbo, a na-ebu ụzọ gọọ ọjị (kpeere ya ekpere).
Ọ bụ iwu na onye kachasị bụrụ okenye ga-agọ ọjị, ebe ụfọdụ na-enye onye kacha bụrụ nwata ka ọ waa ya ma kesaa ya.
Nwoke anaghị awa ọjị na be ndị ọgọ ya, ọ gaghị awakwa ọjị ebe ndị tọrọ ya nọ na-abụghị ma ha nyere ya ikike ịwa ya.
Ọ bụkwa iwu na nwaanyị anaghị awa ọjị n'ala Igbo.
Ọjị na ụmụnwaanyị
N'ala Igbo, nwaanyị anaghị arị elu ọjị, ọ naghị aghọtu ọjị n'osisi ya.
Nwaanyị anaghị agọ ọjị.
Nwaanyi anaghị arị oji elu mana nwaanyị na-ere oji
Anaghị ekwe ka nwaanyị tinye aka n'ime efere were ọjị ma ọ bụrụ na ụmụnwoke nọ ebe ahụ ewerechabeghị.
Ụfọdụ na-aga n'ihu were aka ha nye nwaanyị ọjị ka ọ ghara inwe ohere tinye aka n'efere e jiri kee ọjị.
Lee ihe nkiri a ịhụ ka Pete Edochie si gọọrọ BBC Igbo ọjị:
Na ụka bịara egbochighị ndị mmadụ iji ọjị ekpe ekpere dịka esi eme ya mgbe gboo.
Lee nri ogbenye 10 ọgaranya na-erizi
Ụfọdụ nri a ma na mbụ dịka nke ndị ogbenye bụzi ihe ndị ọgaranya wakporo n'ihi okwu gbasara ahụike.
N'ala Naijiria, ihe dịka afọ iri atọ maọbụ iri anọ gara aga, a na-ahụ ụfọdụ nri dịka nri ndị ihe na-esiri ike.
Ọtụtụ nri ndị a bụ nri ndị mmadụ na-enwetara onwe ha n'ugbo ha maọbụ zụta ọnụ ala n'ime ahịa n'ihi na ndị na-achọ ha adịghị ọtụtụ.
Mana ugbua, nri ndị a bụzị ihe na-amasị ndị ọgaraanya n'ihi mbawanye ọrịa tara nchara dịka ọbara mgbalielụ, ọrịa shuga, ọrịa obi, ọtụrụọkara (stroke), kansa na oke ibu bụ ọrịa ndị a na-ewe dịka 'ọrịa ndị ọgaranya'.
Na nchọpụta ngalaba na-ahụ maka ahụike na mba ụwa bụ WHO n'aha ịchafụ mere n'afọ 2008, ndị Naijiria pasenti 11.2 n'ime nde 169 bụ ndị nwere ọbara mgbalielụ ebe pasenti 2.7 nwere ọrịa shuga.
Egwu ọrịa ndị a mere ọtụtụ ndị mmadụ ji alaghachị na nri a na-eleda anya na mbụ nke mere na ugbua nrị ndịa a na-ada oke ọnụahịa nke bụ na aka ụmụogbenye anaghị eruzị ha.
Lee 10 n'ime nri ndị ahụ:
Azụ friji
A na-ahụbu azụ friji dịka nri ndị ogbenye
Ihe karịrị afọ iri atọ gara aga, a na-ahụ iji azụ 'friji' sie nri n'ụlọ ndị ogbenye, ụmụakwụkwọ maọbụ mgbe ego adịghị mmadụ n'akpa, ebe anụ ehi maọbụ anụ ọkụkọ bụ maka ndị rijuru afọ.
Otu onye bi na Lagos bụ Kingsley Udofa kọwara anya a na-eleda azụ mbụ n'okwu ya sị: "O nwere oge n'ala anyị bụ Naijiria mgbe azụ friji bụ maka ndị ogbenye.
Oge ahụ, a na-akpọ azụ friji aha ọjọọ dị icheiche iji kwaa ya emo dịka, 'Ozu azụ' n'asụsụ Igbo; 'Ókù Ékò' n'asụsụ Yoruba nke pụtara, 'Ozu Lagos' ; 'Àkpa asuko nse' n'asụsụ Ibibio nke pụtara, 'ọ nwụrụ anwụ ma mụrụ anya.'	 	 
Ndị mmadụ na-ahara ịzụ ma rie azụ ndụ.
Ugbua, egwu adagharịala.
Azụ friji bụ ahụghị ma erighị nke ọtụtụ mmadụ gunyere ndị ọgaranya nke bụ na azụ na-adazị oke ọnụ n'ahịa.
Ihe ị na-amaghị maka ụkwa ị na-eri
Kedu ihe ofe Egusi gị na-enye ahụ gị?
Ị ma etu esi agwọ abacha?
Mụta ya ebe a
Dịka Mịnịsta nta na-ahụ maka ọrụugbo bụ Sen Heineken Lokpobiri siri kwuo, ndị Naijiria na-eri azụ ruru nde 3.2 metrik tọn kwa afọ nke a na-atụbata ihe karịrị pasentị iri asatọ n'ime ya.
Mata na metrik tọn puku iri pụtara kọntena puku nari atọ iri atọ na anọ.
Ede
Ede na-agalazị oke ọnụ
Ọ bụ ede ụrị ka ọ bụ ede koko ma ọ bụ achịcha, ede bụ nri ụganị, nrị ndị onweghị ka ọra ha ji agbado ume n'ihi na ha enweghị ego zụrụ ji.
Mana ugbua, nri ede bụzị ụkwa achị n'aka ya a na-agba n'ihi na oke na ngwere na-erizi ya.
Ewepụ obodo jiri ụtaraede mere nnukwu nri, ndị na-asọ nsọ nrị n'ihi ọrịa dịka ọrịa shuga, ọbara mgbalielu na ndị chọrọ ịta ahụ ekweghịzị ka aka ogbenye rute ede, nke na i go ede e ji esi ofe dịzị ka igo ahịa iwu.
3. Kanda
Akpụkpọanụ ehi nke ndị Yoruba na-akpọ, 'kpọmọ', bụbu ihe ndị ogbenye ji emegharị ọnụ oge ha ahụghị ego zụrụ anụ ehi ma maọbụ anụ ọkụkọ.
Dịka ihe si aga ụgbụa, ndị ọgaranya ewerela ya mee ezi nri, ebe e ji ya esi nri ọpụrụiche dịka edikakong maọbụ gwọ ya na ose ma were ya anụ mmanya.
N'afọ 2014 mgbe gọọmenti si n'ọnụ onye bụbu Mịnịsta na-ahụ maka ọrụugbo bụ Akinwumi Adesina kwuo na ha chọrọ ịmachi ndị mmadụ iri kanda nke butere oke iwe ndị mmadụ ma mekwa ka gọọmenti kpofuo atụmatụ ahụ n'ọhịa.
Dịka ndị ọkachamara sị kọwa, kanda enweghị abụba maọbụ mmanụ ọjọọ a kpọrọ kọlesịtọrọl na bekee dịka anụ ehi nke ha kwuru na oke iri ya na-ebute ajọ ọrịa tara nchara dịka ọrịa obi na ọbara mgbalienu.
Ojoko
Ụfọdụ na-akpọ ya ogede, ụfọdụ abịrịka, ndị ọzọ ojoko, ebe ọtụtụ na-akpọ ya une maọbụ unere.
Ụmụ ogbenye na-eji mmanụ eri nke ahụrụ n'ọkụ, ma jiri ya sie agwa mana ugbua, ọgaranya emeela ojoko nnukwu nri.
Ojoko bụ ezi nri na-edochi ahụ nihi na o nwere faiba, na mineral ndị ọzọ na-enyere ndụ aka dịka magnesium, phosphorous na potassium.
Dịka ndị ọkachamara ahụike siri kọwa, ojoko na-enye ọbara mgbe e siri ya na-achaghị acha.
Ejula
Ejula bụ ezi nri na-enye ihe n'ahụ ma ọ na-adazi oke ọnụ ugbua
Ma anụ adighị, azụ adịghị, ogbenye na-aba n'ọhia kpara ejula, were sie nri.
Ogaranya, enwebughị efe ejula mgbe mbụ n'ihi na, dịka ndị Igbo ji ya ekwu okwu, ahụhụ dị na imecha ejula.
Ma ugbua, iji ejula isi nri bụzị akara ejiri mara ọgaranya n'ihi oke ọnụ ahịa ya.
Ejula bụ ezi nri nwere proten, calcium, selenium, magnesium ma na-enye ọbara.
Garị
Garị bụ nri ma ogbenye ma ọgaranya na-erizi
Iri garị, ọ kachasị mgbe aṅụrụ ya aṅụ, bụ ihe a na-ewe dịka nri ndị ụwa na-atụ n'ọnụ maọbụ mgbe ego kọrọ gị n'akpa na mbụ.
Ị jụọ ụmụakwụkwọ bi n'ụlọakwụkwọ ha ga-akọwara gị etu ịji ọpapa, azụ e ghere eghe maọbụ anụ mkpọ aṅụ gari si zọọ ha ndụ.
Ugbua garị bụzị ahịa iwu.
Ọgaranya na ogbenye na-azọzị garị nke otu ọba a na-akpọ 'painter' na-ada ihe karịrị nari naira ise (N500).
Onye ọkammụta ọrịa kansa n'ụlọọgwụ Lagos University Teaching Hospital, bụ Dr Remi Ajekigbe kwuru na ihe mere ọtụtụ ndị Naijiria ji arịa ọrịa kansa ugbua bụ na ha anaghị erizi nrị ala anyị dịka garị, ji nke nwere faiba ka ma ha na-eri nri ndị bekee.
Agwa
Agwa bụ ezi nri na-edozi ahụ
Agwa bụ nri ọzọ e jiri mara ndị ogbenye mana ọtụtụ ọgaranya na-erizi ya.
Agwa na-enye proten ma na-enyekwa ọbara.
Ndị ọkachamara n'ihe gbasara nri na ihe ha na-enye na-ekwu na agwa kacha mma maka nweta protein karịa anụ ehị n'ihi na onweghị abụba ọjọọ nke a kpọrọ Kọlesịterọl.
Ukwa
Ụkwa bụ oke oriri pụrụ iche onye ike dị na-akwado
Ụkwa bụ nrị ndị ọgrlanya na-eleghara anya na mbụ, ikekwa n'ihi ahụhụ dị na-ikwado ya, mana ugbua, ọ bụzị onye ji ego na-eri ụkwa.
Ụkwa na-enye proten, ọbara, potassium nakwa ngwa ndị ọzọ na-edozi ahụ.
Ji mmiri
Ji mmiri nwere fibre
Ji mmiri bụ nri ndị mmadụ anaghị erikarị na mbụ n'ihi na ọ naghị atọ ka ji.
Sọọsọ ndị ogbenye jibu ya achụ agụụ.
Mana ugbua, ọtụtụ ndị mmadụ gunyere ndị ọgaranya na-eri ya.
Ndị na arịa ọrịa shuga na-erikwa ya.
Ndị nchọpụta na-akọwa na ji mmiri nwere fibre rie nne, obere "sodium" na nnukwu "potassium" nke mere e ji kwuo na ọ na-adị ndị na-arịa ọrịa shuga mma n'ahụ.
Cheta na "fibre" na-enyere nrị aka igwepịa n'afọ (digestion), oke "sodium" so ebute ọbara mgbalienu, ebe "potassium" na-akụjulata ọbara, chụmie mmadụ inwe ọrịa okwute akụrụ (kidney stone).
Isha
Isha na-adazị oke ọnụ nke na aka ụfọdụ ogbenye eruzi ya
Ndị enweghi ego na-ejibu isha esi nri oge ha e nweghị ego anụ maọbụ azụ, ma ugbua, isha bụzikwa maka ndị nwere ego n'ihi oke ida ọnụ ahịa.
Ihe mere ndị mmadụ ji achụzị nrị ndị ogbenye
Dika ọkammụta na ihe gbasara nri na ihe ọ na-arụ n'ahụ bụ Dr Florence Uchendu si kọwa ihe mere na ọtụtụ ndị mmadụ na-eri nri a na-agbara ọsọ ugbua karia bụ maka na ọrịa dị na Naijiria ugbua dịka ọrịa shuga, ọbara mgbalienu, ọtụrụọkara (stroke), kansa.
Ọrịa dịzị na Najiria bụ ọrịa dị n'obodo oyibo anyị anaghị arịabu mbụ.	 	 
Ihe dika ọbara mgbalienu, ọrịa shuga juziri kịta.
Ndị mmadụ amatago ihe ị ga-eri onyewe gị nsogbu n'ahụ ma nwekwa ike nyewe gị nsogbu n'ahụ.
Akụkọ ga-amasị gị:
Ụgbọ agha Saụt Korịa agala Ghana
Anthony Joshua Vs Joseph Parker: Onye bụ dike?
Ebee ka Igbo malitere?
Eze na-achị Nri bụ Emelie Okika kwụdosiri ike na-ekwu na Nri bụ isi mmiri Ndigbo.
Mmanwụ n'ọgbọ mmemme
Mmanwụ bụ otu njirimara Ndigbo
Eze na-achị Nri bụ Ichie Emelie Okika adọọla obodo Aguleri na Igboukwu aka na ntị ka ha kwụsị ịzọ onye bụ isi mbido Ndigbo niile.
Okika kwuru kusie ike na ọ bụ Nri bụ ebe Ndigbo siri pụta, ma kwukwa n'ihe gbasara isi mmiri Ndigbo bụ okwu mmuọ na e kwesịghị iji mee ihe ndọrọndọro ọchịchị.
Ọ bara obodo Aguleri n'Igboukwu mba maka mbọ ha na-agba idegharị akụkọ mbido ala Igbo, ma gwa ha ka ha wepụ aka enwe n'ofe ka iwe ghara iwe ndị chi e nwere.
Uru ọmụgwọ bara n'omenala Igbo
Ị ma etu esi agwọ abacha ?
Mụta ya ebe a
Kedụ ihe bụ ebumnuche gị maka ịgba mkpe?
O kwuru sị "Ọ bụ eziokwu na anyị na ndị Aguleri bụ otu mana ihe dị iche bụ na agụ ndọrọndọrọ ọchịchị dị be ha.
Igboukwu abịadịghị nso n'ihe gbasara akụkọ a".
Okika sị na Eri bụ nna ala Igbo niile si ala Israel mapụta bụ ọkpara nke ise Gad bụ nwa asaa nke Jacob.
Nakwa Eri na ndịotu ndịọzọ sị ala Egypt pụta njem tupu ọpụpụ ndị ala Israel n'Egypt.
O sị "Ha mere njem n'elu mmiri ma rue ebe mmiri Omambala na Ezu zuru onwe ha a na-akpọ 'Agbanabo' dị n'obodo Aguleri ebe mmụọ na-edu ha sị ha kwụsị rụọ obodo'.
Akụkọ ga-amasị gị:
Maaida Bio abụrụla onyeisiala Sierra Leone
Iba Lasa ekesala rue steeti 20
Mahadum Covenant dara iwu - ọkaiwu
Kukah: Ọgbaghara ga-ada na 2019
Bishop Matthew Kukah ekwuola na ọgbaghara nwere ike ịda na ntuliaka 2019 ma ihe dịrị otu a gawa n'ihu.
Matthew Kukah na Naịjirịa
Bishọp Kukah sị na mwufu obara na mmebi akụnaụba obodo Naịjiria karịrị akarị.
Bishọp nke Sokoto Katọlik Dayọsis bụ Bishọp Mathew Kukah ekwuola na ọgbaaghara nwere ike ịda na Naịjiria dịka ime ntụlịaka ndọrọndọrọ ọchịchị nke 2019 nna-abịa nso.
Ọ sị na onweghị ịhe ga eme ka ọgbaaghara aghara ịda na Naịjirịa ma ọbụrụ na akwụsịghị ọgụ na mgba a n'ada ebe niile na Naịjirịa.
Kụkah kwuru nke a na-ozi ya na Africa Report Magazine nke Eprelu.
Bishọp Kukah kwuru na ọ ga ata akpụ ị gbanahụ ọgbaaghara na ntụliaka nke 2019.
N'ọnụ okwu ya, "ọ ga abụ ezigbo ọlụ ebube ma ọbụrụ na ọgbaaghara adaghị na ntụliaka 2019".
Akụkọ ga-amasị gị
Ndịagha asaala TY Danjuma
Ụmụaka Dapchi ezutela Buhari
Anyị enweghị okwu ịsa ihe Mama Boko Haram kwuru'
Ọ sịrị na ihe ojiri kwuo nke a bụ maka ọgụ na mgba juru ebe niile na Naịjiria ugbua.
O metubeghị m n'obi otu a mbụ.	 	 
O kwuru na ọnọdụ Naịjirịa ugbua kwesiri ịna-emetu nwafọ obodo a ọbụla n'obi.
Kedụ maka ijeri dọla gọọmenti weputere maka nchekwa obodo?
Mgbe Bishọp Kukah na BBC gbaritara ụka anyị jụrụ ya maka nde naịra gọọmenti tinyere na nchekwa obodo.
Bishọp Kukah zara na ihe kacha mkpa abụghị ị me gbanụgbanụ me ihe ga enye aka ị me ntụliaka ọchịchị nke ga eme ka ndị ndọrọndọrọ ọchịchị biwakwa ndụ okeọzụ ka ha si ebe, nke a gaghị abara ndị ha n'achị ụrụ.
Ọ sị na tupu udo abata na Naịjirịa na nkwafu obara ga akwusị kpamkpam.
Bishop Kukah zara na ajụjụ a sị: "Ejighị ego egote udo.
Nụrụ ihe okwuru na ụjụ na asụsụ bekee.
Ọbụghị ụkọ ego mere na udo adịghị na Naịjirịa, ka ma ọ bụ oke ego dị na obodo a kpatara ya.	 	 
Etinyela otụtụ ego na ndọrọndọro ọchịchị onweghị isi.
Ya bụ itinye ọtụtụ egọ abụghị nsogbụ, ọkachasị na obodo ihe niile bụ ego dịka Naịjirịa.	 	 
Gọọmenti etinyela ọtụtụ ego na mmiri, anyị enweghị mmiri.
Ha etinyela ọtutụ ego na ọkụ, anyị enweghị ọkụ.
Ihe ga enweta udo na Naịjịrịa abụghị egbe na mgbo.
Ọ gara n'ihu kwuo na ihe ndị ndọrọndọrọ ọchịchị na-eme bụ ka enwe ike mee ntụliaka ọzọ ma ghara ime ihe ga-abara ndị mmadụ uru.
Bishọp Kukah kwuru na ọrụ gọọmenti bụ ime ka ndị a na-achịachị nwee ntụkwasị obi na agbamume.
Mana ọtụtụ ndị Naịjiria enweghị ya.
Ọnọdụ dị otu a na-emebi ọchịchị onyekwụọụche ya anyị nọ n'ime ya .
Kedụ ihe i chere maka ụmụaka Dapchị a tọhapụrụ ?
Ihe ahụ rụtụrụ aka ịgosị ka gọọmenti sị ahazị ozi a na ezigara ndị a na achị.
Bishọp Kukah sị na ọbụ ihe mgbagwoju anya na ụdị ihe ahụ mere onweghị onye mara isi ya na ọdụ ya maọbụ ihe kpatara ya bụ ihe.
Ihe a na-anụ bụ sọsọ asịrị.
Ụdị ihe a abụghị ihe e kwesiri ị na-anụ na Naịjịrịa ugbua.
Ọ jọgbụrụ ụdele ma sịgbụọ nkakwụ .
Offa: Ndịohi egbuola mmadu 17
Ụzụ na-akpọ n'obodo Offa dị na Kwara steeti maka ndị uweoji, mmadụ ndị ọzọ ndị ojiegbeezu gburu.
Ụlọakụ nke dị n'obodo ahụ
Ihu otụ n'ime ụlọakụ ndị a wakporo
Mmadụ karịrị mmadụ iri na ise anwụọla, n'ime ha ndị uweojii itoolu mgbe ndịohi bu egbe wakporo ụlọakụ ruru ise n'obodo Offa dị na Kwara steeti ụbọchị Tọọdse.
Ndị nọ ebe ihe a mere sị na ndịohi ahụ ji ogbunigwe gbawa ebe ụlọakụ ahụ na-echekwa ego mmadu tupu ha-eburu ya pụọ.
Ha kwukwara na ndị a bu ụzọ ga n'ụlọọrụ ndị uweoji gbagbuo ihe niile ha hụrụ ebe ahụ tupu ha gaa ebe ụlọakụ ndị ahụ dị.
Ha gbakwara mbo gbochie ụzọ abụọ batara obodo ahụ si na Ilorin n'Osogbo, obodo ndị agbatobi dị nso n'Offa.
Ọnụ na-ekwuru ndị uweojii steeti ahụ bụ Ajayi Okasanmi (DSP) onye kwuru na nke a bụ ezie kwukwara na ndị omekome ahụ gburu ndị nkịtị asaa.
Akụkọ ga-amasị gị
Ọgbaghara ga-ada na 2019 - Kukah
Aguleri na Igboukwu abụghị mbido Ndigbo'
Nwoke agbagbuola nwunye na nwa ha
Ihe a wutere ndị mmadụ nnukwu dịka ha gosiri n'elu atụmatụ mgbasa ozi:
Kedụ aha otutu ị na-etu onye ị hụrụ n'anya?
Ndị Igbo nwere aha otutu ha na-etu ndị masịrị ha nke ukwuu dịka ụmụnne, nne, nna, di, nwunye na ndị ọzọ.
BBC Igbo gbara ndị mmadụ ajụjụọnụ gbasara ụfọdụ aha ụtọ ha na-akpọ ndị dị ha n'obi.
Ha kpọpụtakwara aha ụtọ dị icheiche.
Gere ihe ndị a kwuru ebe a.
Onye mere akụkọ a: Chioma Nkemdilim
Akụkọ kachasi n'ụtụtụ a: Super Falcons kpọchuru ajọọ ihu ụnyahụ
Ndị France gbara ndị Super Falcons ọkpụ asatọ asataghị otu, mkpa ọdị ịkwado agaum akwụkwọ na EU ekwetala ịkwado agha a na ebuso mpụ ọzọ na Naịjirịa.
Akụkọ ndị kachasị mkpa mere taa.
Social media' nwuru ọkụ maka Aisha Wakil
Aisha Wakil kwuru na Bokoharam ga-atọghapu nwa Dapchi akpọrọ Leah Sharibu
Kamgbe Aisha Wakil kọwachara BBC Igbo n'asụsụ Igbo ka ya ndị oyi egwu a sị akpa,ọtụtụ ndị Igbo na-ekwu uche ha na igwe okwu 'social media'.
pia ebe a kị ihụ ya.
France 8 Super Falcons 0
Chikwelu Oparanozie bụ onye ndụ ndị Falcons na ya bụ egwụrụegwụ
Ụmụnwaanyị egwu bọlụ nke Naịjirịa bụ Super Falcons na nke ndị France sọrọmpi enyi na enyi ụnyahụ bụ Fraide.
Ya bụ mpi ha sọrọ kpọrọ ndị super Falcons ihụ ọjọọ site na ịgba ha ọkpụ asatọ chara acha na ọgbọ egwuruegwu MMArena na Le Mans, France.
Gọvanọ Ọbialọ kwuputara mkpa ọdị ịkwado agaumakwụkwọ
Willie Obialo bụ Gọvanọ Anambra Steeti
Gọvanọ Willie Obialo nke Anambra Steeti ekwupụtala mkpa ọdị ịkwalite agụm akwụkwọ na steeti ahụ.
Super Eagles anaghị atụ onye ọbụla egwu
Ụmụ afọ Naịjirịa bi na Lọndọn e gosila nkwado ha n'ebe ndị Super Eagles nọ ma kwuo na ha ga-eme nkeọma n'Iko Mba Uwa nke Rọshịa 2018.
Onye ntaakụkọ BBC na Lọndọn bụ Peter Okwoche gbara ụmụ afọ Naịjirịa bị na Lọndọn ajụjụ maka ebumnobi ha n'ebe Super Eagles nọ.
Ha kwuru na super Eagles ga-eme nkeọma n'asọmpi Iko Mba Ụwa nke Rọshịa 2018, na ha ga-eru agba anọ ma ọ bụ ọkara ikpeazụ.
Ha gara n'ihu kwuo na onweghị otu bọọlụ ọbụla ndị Super Eagles na-atụ egwu.
Onye ọzọ kwuru na ọ bụ mba Beljọm ka ọ na-atụ egwu n'asọmpi ahụ.
French Open: Serena Williams apụọla
Agbara nwaanyị n'egwuregwu Tennis apụọla n'asọmpị 'French Open' maka mmerụ ahụ n'obi ya.
Serena Williams
Williams kwụsịrị ịsọmpi n'ọnwa isii gara aga ịga mụọ nwa
Ụlọ ntaakụkọ AP na-ekwu ugbua na agbara ewguregwu Tennis bụ Serena Williams apụọla na French Open.
Ha kwuru Williams pụrụ na-egwurewgu ka ọ pụtara na o nwere asọmpị ya na Maria Sharapova ka ga-agba.
Akụkọ kachasị n'ụtụtụ a: Serena awakela ọzọ
Serena na Venus Williams ga-asọmpi
Lee ebe ndị AP gbasara akụkọ a n'elu akara soshal midia Twitter ha:
Serena dị afọ ịrị atọ n'isii gwara ndị ntaakụkọ n'obodo Roland-Garros nke mba France taa n'ọbụ n'ihi ahụ ọ merụrụ n'obi ka o ji pụọ n'asọmpị ahụ.
Serena na Maria Sharapova na-akwado ịgba asọmpị agba nke anọ taa bụ Mọnde.
Lee ihe BBC Sport dere na Serena kwuru:
Nke na-egosi na ọ bụ maka ezinaulo ha ka o jiri rapụ asọmpị a.
Akụkọ ga-amasị gị
E zuola Nwankwo Kanu ohi na Rọshịa
Ụmụafọ Igbo ga-agba asọmpi Iko Mba Ụwa
Ihe mere m ji tee mmanụ n'isi ndị mmadụ - Okorocha
APC agwala Okorocha ka ọkwụsị ebo ndị isi ha ebubo
Pati na-achị si na Okorocha kwesiri isoro usoro di na iwu ji APC gosi iwe ya na ebe ochere na-emeidere ya.
Owele Rochas Okorocha
Okorocha na-ebo onye isi oche APC ebubo maka ntuliaka emere n'Imo
Otu ndọrọndọrọ na-achị bụ All Progressives Congress (APC) adọla aka na-achị Imo steeti bụ Owelle Rochas Okorocha aka na ntị maka ebubo ha si na ọ na-ebo ndị isi otu pati ahụ.
Okorocha kwuburu na onye isi oche APC bụ John Odigie-Oyegun akwanyeghị iwu ọlụikpe nyere banyere ntuliaka a ga-eji họpụta ndị ga-achị pati ha na onye ga-azọrọ ha ọchịchị n'Imo.
N'akwụkwọ Bolaji Abdullahi bụ ode akwụkwọ mgbasa ozi nke APC dere, APC kọwara ebubo Okorocha boro ha ka ihe enweghị ụkwụ ọbụla, ma kwuo na ha enweteghị akwụkwọ si ụlọ iwu maka ị kwụsi ntuliaka ahụ.
Okorocha esoghi na nzụko ndị isi APC mere
Okorocha ọ pụrụ imeli ọgọ ya Gọvanọ Imo steeti?
Ọkụ ụlọọrụ APC: Ọ bụ PDP mere ihe a - Onwuemeodo
Abdullahi kwuru "N'ịza ebubo aka na-achị Imo boro Oyegun na "ọkwanyeghị ụlọikpe ugwu" eziokwu adịghị na ya.
Maka nke a, anyi na-agwa gọvanọ Imo ka ọkwụsị ebo ụdịrị ebubo a maka na ha abụghị eziokwu.	 	 
Na-ime ntuliaka a na gbụrụgbụrụ Naịjirịa, na ị nyocha ha n'otu n'otu nakwa idu ndị ga-achi pati na steeti dị icheiche n'ịṅụ iyi, ndị na-ahụ maka ya bụ National Working Committee" (NWC) soro usoro na iwu pati," Akwụkwọ mgbasa ozi a kwuru.
APC gara n'ihu nye Okorocha ndụmọdụ ka osoro usoro iwu ha kpesa nsogbu ọ bụla maọbụ ụzọ ọbụla esi megide ya.
Cheta na Okorocha na ụfọdụ ndị APC n'Imo steeti nwere nsogbu maka etu esiri mee ntulika iji họpụta ndị ga-achị pati ahụ n'Imo nakwa nkwado ọ na-enye ọgọ ya nwoke ị bụrụ aka ga-achị Imo ma ọ rituo.
Lee ihe ndị kpọrọ onweha "Restoration Group" kwuru maka ntuliaka a na Okorocha mgbe ha mechara nzụkọ n'Abuja n'ọnwa gara aga.
Naịjirịa ga-ere akụnaụba ọha iji mezuo ego bọjetị 2018
Ngalaba na-ahụ maka akụnụba ọha nke Naịjirịa ekwuola na ha ga-ere akụnụba ruru ijeri naịra 400 maka bọjetị 2018.
Igwe ọkụ latrik
Ngalaba ọkụ latrik so na ndị a ga-etinye n'ahịa
Naịjirịa na-ele anya na ọ ga-erete ijeri naira 400 na akụnụba ọha nke ga-enye aka tinye ego na bojeti nke 2019, onyeisi ngalaba na-ahụ maka akụnụba ọha kwuru.
Alex Okoh, onyeisi ngalaba ahụ akpọrọ "Bureau of Public Enterprises" n'asụsụ bekee, kwuru na gọọmentị ahazịela usoro atụmatụ ha ga-eji ree akụnụba gọọmenti, bụ nke ha jiri bụte ego n'aka ulọakụ mba ụwa.
Ego a ha bụtere ga-abanye ibulite nkekọrịta ọkụ latrịk, bụ nke ha sị adịghị eme ọfụma.
Ụlọomeiwu ejirila N500bn bulite bọjeti
Enugwu steeti ekewapụtala ijeri naira 103 maka 2018
Bọjetị 2018 ọ ga-enyere ndị ntoroọbịa aka?
Na mkparịtaụka Okoh na ụlọ ntaakụkọ Reuters nwere na izuụka gara aga, ọ gwara ha na gọọmentị Naịjirịa nwere atụmatụ ire maọbụ inye ụlọ ọrụ ndị nkịtị ihe dị ka ọgbọ egwuregwu na ụlọ ọkụ latrịk.
Ndị Reuters nwere na gọọmentị gwakara ha na achọrọ iresi ọha ụfọdụ oke gọọmentị nwere na ụlọọrụ Nigerian Reinsurance Company n'ọnwa Novemba nke afọ a.
N'afọ 2013, Naịjirịa bidoro ire akụnụba ọkụ latrịk ya n'uche na ọ ga-enye aka ime ka me ka ọkụ na-adị karịa ka ọ na-adị na mbụ ma webata ego si mba ofesi, mana onweghị otu n'ime ihe mere.
Okoh kwuru na ngalaba ọkụ latrịk so n'ime ngalaba 37 ọha erere eritebeghị uru ekwesiri na ha, mana o kwughi akụnụba ole gọọmentị rere.
Ọ gakwara n'ihu kwuo na Naịjirịa alabatala ego ruru ijere dọla 7.8 site n'ake ndị mba ofesi ji ego achụ ego.
Buhari ebinyebeghị aka n'akwụkwọ eji eke ego nke 2018, bụ nke ga-eme ya iwu.
Bọjetị Naịjirịa riri elu karịcha kemgbe Buhari batala ọchịchị.
Akụkọ ndị ga-amasị gị:
Mee Humphrey Nwosu ka ibe ya - Chewas Okorie
Gịnị mere ụmụnwaanyị ji eghe ntutu?
GTB asaala akụkọ gbasara ikpe Innoson
Gịnị mere bọọlụ ụmụnwaanyị anaghị aga ahịa na Naịjirịa?
Super Falcons bụ otu ama ama na Afrika dịka ndị na-agba nke ọma mana ọtụtụ mmadụ anaghị e kiri a.
Super Falcons
Super Falcons eburuola iko mba Afrika ugboro iri
Egwuregwu bọọlụ bụ egwuregwu nwere ọtụtụ mmadụ ọ na-amasị na Nịjirịa na kwa n'ụwa niile.
Ugbua, asọmpị iko mba ụwa bụ nke na-akpọtụ akpọtụ nke ọma makana ọ ga-ebido n'ụbọchị atọ na-abịa, mana ajụjụ anyị na-ajụ n'akụkọ a bụ: gịnị mere egwuregwu bọọlụ gbasara ụmụnwanyị anaghị enwe mmasị dịka o kwesiri ị nwe?
Ị ma ụmụnwaanyị ji ndị Super Eagles n'ọrụ?
Jiri ihe egwuregwu BBC News kaa onye ga-emeri n'iko mba ụwa 2018
Ka anyị leebe anya n'otu Super Falcons.
Taa, Super Falcons meriri Queen Scorpions nke Gambia ọkpụ isii na asataghị ihe n'agba nke abụọ n'itozu n'isonye n'asọmpi iko mba Afrịka nke ụmụnwaanyị.
Super Falcons anaghị irete uru ka ndị Super Eagles
Cheta kwa na Falcons ebuliela iko a ugboro iri kamgbe e ji malite emume a.
Mana ruo ugbua, ọtụtụ mmadụ anaghị e kiri egwuregwu bọọlụ ụmụnwaanyị dịka a esịrị tụ anya.
BBC Igbo jụrụ ndị bọọlụ na-amasị ajụjụ ọnụ gbasara okwu a.
Gịnị mere ọtụtụ mmadụ anaghị ekiri bọọlụ ụmụnwaanyị?
Chisom Mbonu-Ezeoke bụ nwaanyị egwuregwu bọọlụ na-amasị nke ọma.
O kwuru na ọ bụ makana gọọmentị anaghị etinye ego n'egwuregwu a.
Super Falcons bụ ndi nọ n'isi egwuregwu bọọlụ ụmụnwaanyị n'Afrịrịka
O kwukwara na ndị ntaakụkọ anaghị agbasa ozi gbasara egwuregwu bọọlụ nke ụmụnwaanyi ka ha kwesiri ịme.
Mana Kenneth Umerue kwuru na ọtụtụ ụmụnwoke anaghị ekiri egwuregwu bọọlụ ụmụnwaanyị makana n'ụche a egwuregwu a bụ nke nwoke.
Umerue kwuru na "Ndị bekee kpọrọ ihe a 'Gender Issues'".
Mana Mbonu-Ezeoke ekwetaghị n'okwu nke a. O kwuru na "ị lee anya oge ọbụla ndị Super Falcons na-agba agba nke ịkpeazụ, ọgbọ egwuregwu na-eju gbọm!.
Nke a gosiri na egwuregwu a na-amasị ọtụtụ ndị mmadụ"
Stephen Mbonu kwetala na ihe a Mbonu-Ezeoke kwuru, mana ọ dọrọ aka na ntị sị: "oge eruola ịchọpụta ọtụtụ ụmụnwanyị nwere ike ị gba bọọlụ ọfụma ọfụma.
Ihe a ga-eme ka mmasị egwuregwu a na-eto oge ọbụla."
Akụkọ ga-amasi gị:
Amabeghị ezinaụlo mmadụ 7 nwụrụ n'ụzọ Onicha -Uweojii
Ọgbakọ G7: "Onye zụrụ nwaanyị zụrụ obodo"
Ndị mmadụ kọrọ m ọnụ nwa' - Nne ejima atọ
Enyi nwaanyị onye agbataobi anyị kpọrọ ya pụọ
Nne nwa dị afọ abụọ furu kemgbe Mee 1 na-ayọ ọha enyemaka ịchọta nwa ya enyi nwaanyị onye agbataobi ha kpọrọ pụọ kemgbe ụbọchị mbụ nke n'ọnwa Mee.
Nne nwa afọ abụọ furu kemgbe Mee 1 na-ayọ ọha enyemaka ịchọta nwa ya.
Kamgbe ahụ ezinaụlọ nọ na nnukwu nwute gbasara ọfufu nwa ha.
Ndị ụweojii BBC Igbo gbara ajụjụ ọnụ na-ekwu na ha anwụchiela mmadụ abụọ bụ enyi nwaagbọghọ nwa ha furu n'aka ya.
World Cup 2018: Falcons na-ekpere Super Eagles ekpere
Nwa agbọghọ na-agbara Super Falcons bọọlụ bụ Ugochi Desire Oparanozie ekwupụtala nkwado ya n'ebe ndị Super Eagles nọ.
Na ngwụcha asọmpi ha na ndị Gambia ụnyaahụ ebe ha ji ọkpụ goolu isii a na-asataghị otu merie, Oparanozie gwara BBC Igbo na obi dị ya ụtọ inye goolu anọ n'ime egwuregwu ahụ.
Ọ gara n'ihu kwuo na ọ maara na ndị Super Eagles ga-eme nkeọma n'asọmpi Iko Mbaụwa.
Oparanozie kpeere ndị Super Eagles ekpere ọganihu.
Naịjirịa ji nchịkọta ọkpụ asaa asataghị otu merie ndị Gambia iji tozuo oke n'asọmpi Iko mba Afrịka a ga-agba na Ghana n'afọ a.
Gwa anyị ihe mere nna gị ji pụọ iche tunyere nna ndị ọzọ?
Taa bụ ụbọchi emume ncheta ndị nna n'ụka Anglịkan na mbaụwa niile.
BBC Igbo gara ijụta ndị mmadụ ihe puru iche na-ebe nna ha nọ.
Ndị nna bụ ide ji ụlọ.
O nwere ihe puru iche iji echeta nna gị ma ọ dị ndụ ma ọ nwụrụ anwụ?
Kirie ihe onyonyo a ka i hụ ihe ndị mmadụ sara ma gwa anyị nke gị.
Akụkọ ndị ga-amasị gị:
Amerịka achụlatala ụmụafọ Naịjirịa ruru 34
Mgbachị oke ala ndị Amerịka na-eme emetụtala ndị Naịjirịa ka mmadụ ha chụlatara rutere ọdọụgbọelu MM@ na Legos ụnyaahụ.
ndị mbịambịa
E sikwa mba Libya chụlata ọtụtụ ụmụ Naịjirịa na mbido afọ a
Opekatampe mmadụ 34 bụ ụmụ Naịjirịa ka ndị Amerịka chụghachitere Naịjirịa maka na ha kpara arụ n'obodo ahụ.
Ndị ahụ achụlatara gụnyere ụmụnwoke mmadụ 32 na ụmụnwanyị abụọ.
Onye nkwuchiteọnụ ndị uweojii n'ọdọ ụgbọelu Legos steeti bụ Joseph Alabi kwupụtara nke a nye ndị ntaakụkọ.
O kwuru na mmad 25 n'ime ndị kpara arụ gbasara ọgwụike ebe ndị ọzọ dara iwu gbasara ndị mbịara mbịara.
Mmadụ 136 esịla Libya laghachịte
Agbapụtala mmadụ iri ise na mmiri
Ndị na-ere mmadụ atọọrọla ụmụakwụkwọ na Benin
Alabi kwuru na ụlọọrụ na-ahụ maka ọpụpụ na mbata na Naịjịrịa bụ Nigerian Immigration Service (NIS) na Bekee na ndị na-ahụ maka ịkwụsị mgbere mmadụ a na-akpọ National Agency for the Prohibition of Trafficking in Persons na ndị uweojii bụ ndị nabatara ndị ahụ achụlatara.
Ndị ọrụ njem ụgbọelu nọkwa ebe ahụ soro nabata ha nakwa ndị na-ahụ maka ịkwụsị ibubata na ibupu ọgwụike na Naịjirịa bụ National Drug and Law Enforcement Agency.
O kwukwara na otu ndị ahụ dị icheiche debere aha ndị ahụ n'ebe di icheiche tupu e bulaa ha n'ebe ha ana-aga.
Akụkọ ndị ga-amasị gị:
Ụmụnwaanyị Abịa achọghịzị mgbere nwa na akwụna cha cha
Ụzọ 6 gọọmenti ji chọọ igbo mkpa ndị ọchịehi
Ipob: Mpụtagharị Buhari ga-enye anyị Biafra
Osite Yoroba siri onugbu
Onugbu a dị iche n'ihi n'ọbụ nke ndị na-achọ nrị enweghị nnukwu mmanụ ma na-enye ihe dị nma na-ahụ.
Kolawole Dosunmu a ma dịka 'KD Prime' bụ nwoke ị sị nrị na-amasị.
O siere BBC Igbo ofe onugbu pụrụiche ya bụ nke ejighị 'Maggi' na obere mmanụ nrị were sie.
Akụkọ ga-amasị gị:
Ọrụ a si n'aka Jessica Nwankwo
Ọkwọ-ụgbọala: Awụbara m n'ọwa mmiri iji gbanarị ọkụ ahụ
Otu nwoke bụ onye ọkwa ụgbọala aha ya bụ Wasiu Olaitan kọwara BBC etu o si gbanarị ọkụ ọgbagba tanka mmanụ agbidi gburu ndị mmadụ na Legọs.
N'okwu ya, Olaitan kwuru na ọ wụbara n'ime ọwa mmiri (gụtter) i ji gbanarị ọkụ ahụ.
O kwuru na o bu ọtụtụ ndị mmadụ n'ụgbọala mgbe mke mere mana Chineke zọrọ ha ndụ.
Ụmụnna na otu anọ ọzọ kacha mkpa n'ala Igbo
Ndị Igbo nwere etu ha si achị onwe ha oge mbụ tupu ndị ọcha abịa e bido ichi igwe na eze na echichi ndị ọzọ dị icheiche.
Ndị eze
Igbo enwe eze' bụ otu okwu ma nwa a mụrụ n'ala Igbo taa mara maka na ndị igbo na-ahụta onwe ha dịka ndị enweghi otu onye a kpọrọ eze.
Mana nke a apụtaghị na igbo enweghị usoro ọchịchị na-agara ha nke ọma na mgbe ochie.
Usoro ahụ nwere ike ọbụghị usoro ndị ọzọ nabatara mana ọ bụ etu ha ghọtara iji chịa onwe ha na-enweghi nsogbu ọbụla.
Ihe ise masịrị ụmụnwaanyị
Ụmụnwaanyị ewechighala isiowu n'ụdị ọhụrụ
I ga-egbu ụdịrị ichi a egburu mgbe gboo?
Mana oge ndị ọcha bịara, usoro a edoghi ha anya.
Usoro a bụ otu dị iche iche nwere ọrụ ha na-arụ n'obodo ịhụ na enweghi nsogbu dapụtara nakwa enweghi arụ ọbụla ga-emerụ ala.
Otu ndị a bụ; Ọkpala, Ụmụnna na ụmụada, otu ọgbọ, ndị nze na ọzọ na mmanwụ.
Ndị ụlọ anyị sị m ma alọtazina ụlọ ọzọ ma m ahụghị di'
Osu a ga-akwụsị n'ala Igbo?
Lee uwe ndị Igbo na-eyi aga igba nkwu
Ihe otu ndị igbo na-arụ
Ndị nze na ọzọ - Ndị nze na ọzọ bụ dị kachasị n'obodo, ha bụ ndị ikpeazụ okwu na-agakwu.
Ha bụ ekwucha ọgwụ n'okwu niile gbasara obodo.
Ha bụ ndị na-eji omenaala na ọfọ obodo ịhụ na a na-ekpe ikpe ziri ezi nakwa ịhụ na aka mmadụ niile kwụ ọtọ.
Tupu anabata mmadụ n'otu a, ọ ga-abụ onye amamihe ha na-akpụ n'ala site n'ihe ọ hụrụla na ihe ọ gabigarala
Ya mere o ji abụ ụmụnwoke garala ọgụ na agha na mgbe mbụ, merie n'agha ma oge ụfọdụ jiri okpokoro isi mmadụ lọta.
A na-akwanyere ha ugwu pụrụiche n'ala Igbo ebe ndị nọ n'otu nze na ọzọ na-eyi ugo n'okpu ha igosi na ha bụ ndị e ji eme ọnụ n'obodo maka na ugo bụ nnụnnụ kachasị mma n'ala Igbo.
Akwa ọcha ha na-eyi na-egosi ndị dị ọcha n'obi nakwa n'agwa nakwa n;ikpe ziri ezi.
Okpu mmemme ha na-ekpu na-egosi na site n'ahụhụ ha nakwa ọbara ha mefuru n'agha ka ndị obodo ha ji aga n'ihu.
E kere ya udo abụọ; ndị nze na ndị ọzọ.
Ndị nze karịrị ndị ọzọ n'ọkwa.
Ụmụnna - Ndị a bụ ụmụnwoke ụmụọkpala si n'ezinaụlọ dị icheiche n'obodo.
Ha bụ ndị na-eme mkpebi gbasara okwu dị icheiche n'obodo etu o si gbasara agamnihu na ọdịmma obodo.
Ndị ụmụnna ka a na-ekpesara ma onye ọbụla mee ihe ọjọọ, ha bụ ndị na-aga n'ọnụ arụsị ịchọpụta ihe arụsị na-ekwu gbasara obodo maọbụ gbasara ezinaụlọ ha.
Ezinaụlọ niile na-enwe ndị ụmụnna ha bụ ebe a na-ebido ikpe ọbụla gbasara esemokwu dịka okwu ala, okwu ime obi, okwu gbasara ihe nketa nwaanyị na arụ megidere ala dịka onye gburu mmadụ, izu ohi, ịkwa iko maọbụ idina nwunye maọbụ di mmadụ.
Mkpebi ọbụla ha mere na-adịgịde n'obodo niile.
A na-ahụ ụmụnna dịka ndị nnọchite anya si ezinaụlọ dị icheiche.
Ụmụada - Otu nke a bụ otu ụmụnwaanyị n'obodo, ebe a ka ụmụnwaanyị na-ejiko onwe ha ọnụ kpaa maka ọdịnaihu ezinaụlọ ha na ihe gbasara di ha na ụmụaka ha.
Ndị ụmụada ka a na-akpọ ikpe udo oge ọbụla e nwere esemokwu n'etiti obodo na obodo ma ihe niile ha kpebiri, anaghị agbagha ya agbagha.
Ndị ụmụada bụkwa ndị na-ekpe udo n'etiti ụmụnne ha ụmụnwoke na ndị nwunye ha iji hụ na e nwere otu ihu maọbụ otu obi n'ezinaụlọ.
Ndị ụmụada gụnyere ụmụnwaanyị ndị a mụrụ n'ezinaụlọ nakwa ụmụnwaanyị ndị alụbatara n'ezinaụlọ.
Otu ọgbọ - Nke a bụ otu ebe ndị bụ ọgbọ dịka ụmụnwoke a mụrụ n'otu oge.
ha bụ ndị na-ahụ maka nchekwa obodo niile.
Ha bụkwa ndị na-aga agha maọbụ ọgụ oge ọbụla ọgụ dapụtara.
Ha bụ ndị na-ekpocha ụzọ, mmiri na ahịa ma o nwee ihe gbochiri ya maọbụ na mmiri buru ahịhịa nọchie ụzọ.
Ọ bụkwa ha na-emepụta ihe ọbụla otu ụmụnna maọbụ ndị nze na ọzọ nyere n'iwu dịka ọ bụrụ na o nwere onye a ga-achụpụ n'obodo maọbụ onye a ga-amachị.
Ha ga-agba mbọ hụ na onye ahụ pụrụ n'obodo ma gatee aka.
Mmanwụ - otu mmanwụ bụ otu na-anabata naanị ndị gabigara otu nnabata ha.
Ha na-arụ ọrụ ndị uweojii hụ na e nwere usoro n'obodo.
Oge ọbụla e nwere esemokwu dịka ala, mmanwụ na-aga kụọ ọmụ n'ala ahụ nke gosiri na o nweghi onye ọbụla a ga-ekwe ka ọ banye n'ala ahụ rue oge a mere mkpebi gbasara ya.
Mmanwụ nwekwara oge ọ na-apụta iji mee ndị obodo obi aṅụrị site na ịụ̀ba egwu.
Nyiri dị n'ọchịchị oge ahụ na nke ugbua
Ndị nze na ọzọ dịka ndị na-achị obodo, ha bụ ndị ikpeazụ okwu ga-erute ntị, ọ bụ okwu ọbụla na-ekweghi mmeta n'etiti ndị ụmụnna na ụmụada ka a na-ewetara ha.
Ha bụ ekwucha ọgwụ n'okwu ọbụla
Ndị ụmụnna na ndị ụmụada dịka ndị nnọchite anya n'obodo.
Ndị ụmụnna na-eme iwu gbasara obodo ebe ụmụ ọkpara n'ezinaụlọ dị icheiche n'obodo na-anọ na ya
Otu ọgbọ dịka ndị agha obodo, na-echekwa obodo ma na-ahụ na obodo niile bi n'udo.
H na-aga agha maọbụ hazie ihe dị n'obodo na-adịghị eti o si kwesi.
Mmanwụ bụ uwejii obodo na-eje akpụpụta ndị mere ajọ ihe n'obodo.
Otu ndị a ka ala Igbo ji aga n'oge mbụ tupu ndị ọcha eweta usoro ha kpọrọ 'Warrant Chiefs' ebido.
Otu ndị a rụrụ ọrụ n'oge mbụ mee ka ala igbo na-aga n'ihu na-enweghi onye ọbụla ha kpọrọ eze mana etu ọ dị ugbua, a na-echizi eze e ji eme ndọrọndọrọ ọchịchị.
Ajụjụ a na-azjụzị bụ, usoro ndị Igbo ji aga ugbua ọ na-eme ha nke ọma karịa usoro ha ji aga oge gara aga?
Gịnị ka ị kwesiri ima tupu ị nabata onye odibo
Akụkọ kọwara ajụjụ niile ị kwesiri igba tupu ịmee onye ọbụla onye nyemaaka.
Onye nyemaaka na-arụ ọrụ dị iche iche n'ime ụlọ
Onye bụ onye ahụ ị chọrọ ka ọ bụrụ onye enyemaaka n'ulọ gị?
Akụkọ dị iche iche na-apụta n'oge gara aga gosi etu ndị nyemaaka na-atọ ụmụaka maọbụ ya na ha a na-eme mmekọrịta ahụ.
N'ọnwa Disemba n'afọ 2014, otu nwaanyị aha bụ Juliet bụbu onye enyemaaka tọrọ ụmụnwata abụọ n'otu ezinaulọ biri na Magodo na Legos steeti.
Ị ma ọrụ ndị ụmụnna na otu anọ ọzọ kachasị mkpa n'ala Igbo?
Ihe 7 ị ga-eji cheta ndị Naịjirịa ma ị zute ha n'ụgbọelu
Nne ụmụaka aha ya bụ Onajite Esharegharan gwara ndị uweojii na ya nụrụ maka onye nyemaaka n'elu webusait a kpọrọ OLX.
O nwekwara ụmụaka abụọ ndị odibo tọrọ na Shagamu, ọzọ bụkwa ụmụaka atọ a tọrọ na Shasha na Legos.
Mary Akinloye bụ onye nyemaaka ha tọrọ oge ahụ kpọrọ nne na nna ụmụaka n'elu ekwe ntị na-ajụkwa ha maka ego ntọhapụ ruru nde naira 15.
Ọtụtụ ezinaụlọ na-emegbu ndị nyemaaka ha
O bụ oge okwu pụtara ka ndị uweojii dọrọ ndị nne na nna aka na ntị na ọ dị ezigbo mkpa ka ha maa maka onye ga-abụ nyemaaka na bee onye ọbụla.
Mana maka ụwa sị dị ugbua, ọtụtụ ezinaụlọ na-achọ onye ga-abụ onye nyemaaka n'ezinaụlọ ha.
Ihe niile diri mkpa ma ị na-achọ onye nymemaaka
BBC Igbo gbara otu nwaanyi aha ya bụ Joke Afolabi bụ onyeisi ụlọọrụ na-ezipu ndị ọrụ nyemaaka a kpọrọ 'Conciege and Home Care Services' ajụjụọnụ gbasara okwu a.
Afolabi kwuru na ọ bụ eziokwu na ụlọọrụ ha na-ezipu ndị mmadụ dịka ndị nyemaaka gawa ụlọ dị iche iche mana ha na-agba mbọ hụ na ndị niile a tinyere n'ọrụ bụ marị ihe a chọrọ n'ụwa.
Onye ọzọ aha ya bụ aha bụ Christanah Akindolie bụ onye ọrụ ndụmọọdụ gwara onye ntaakụkọ anyị na ọ dị ezigbo mkpa ka ị bụrụ onye na-edo anya, onye nwere ọchịchọ ịmata ihe niile.
Ajuju asaa ịkwesiri ịgba onye ọbụla chọrọ ịbụ onye nyemaaka gị
Gba mbọ hụ ọbụghị nwatakịrị bụ onye nyemaka gị
Gịnị mere i ji hapụ ebe ị na-arụ n'oge mbu?
Ọ na-eme nkọwa a, lee anya ka ị mara n'okwu ya ọ na-adaba.
Ebe ka i si bịa?
Onye bụ nne na nna gị?
Ezinaụlọ gị?
Nata ya aha na akara ekwenti onye ọ rụrụ ọrụ n'aka ya tupu ọ bịa na nke gị.
Lee uda olu ya nakwa omume ya mgbe ọ na-asa gị okwu.
Nye ndị uweojii aha ya, ka ha nyocha ọfụma mara ma ọ bụ onye nupuru isi n'iwu, maọbụ onye ha na-achọ achọ.
Kpọrọ ya gaa ụlọọgwụ ka ha nyocha ya, ka ha mara ma ọ dị ime, maọbụ o nwere ọrịa mmịnwụ(HIV), ịba ojii (hepatitis) nakwa ụkwaranta (tuberculosis.)
Ha nyochakwa ụdi ọbara dị ya na-ahụ(blood group) maka adịghị a ma ama.
Lebanye anya na ndị kwudoru ya dịka onye akaebe.
Akụkọ ga-amasị gị
Akụkọ na-eme ugbu a: Ụlọikpe akagbuola ntuliaka imeụlọ APC mere n'Imo steeti.
Ụlọomeiwu ukwu Naịjirịa etinyela ọnụ n'ọnwụ 'Corper'
Biafra: Okey Ndibe kọrọ ihe ọ hụrụ dịka nwata nọ mgbe a lụrụ agha Biafra
Okammụta n'odee akwụkwọ a ma ama bụ Okey Ndibe kwuru etu o siri bie ndụ mgbe agha bidoro.
Okey Ndibe sị na, "Agha abụghị ihe onye ọbụla hụrụ ihe mere n'afọ 1967 ruo 1970 ga-asị ka o mee ọzọ."
O kwukwara ihe mere ogbaghara jiri ka dị n'ala Naịjirịa ruo taa.
O nyere ndị ntorobịa ọdụmọdụ gbasara otu ha siri chọọ ka ha nwe nwereonwe nke ha - nsogbu ga-adị na ya na ihe ha kwesiri ime.
Ndị mere akụkọ a: Chioma Nkemdilim na Grace Ekpu.
Ndị Igbo kwenyere n'ụkpụrụ 'nye anyị nke ruru anyị' - Onye ndụmọdụ Ekweremadu
Ọ bụghi mbụ a na-etinye ihe gbasara udo Naịjirịa n'aka osote onyeisi ụlọ omeiwu ukwu bụ Ike Ekweremadu.
Ike Ekweremadu
Ekweremadu anọọla ụlọomeiwu Naịjirịa afọ 11, nke mere ka ọ bụrụ onye omeiwu kachasị nọrọ ogologo oge n'ụlọ ọrụ ahụ
Nke a bụ mbụ a na-ehibe ọgbakọ 'International Parliament for tolerance and peace (IPTP)' iji wee kwado mmekọrịta na mkparitaụka gbasara ọdimma nakwa nsogbu na-esogbu akụkụ mbaụwa dị iche iche.
Ọgbakọ a nke e mere n'izu ụka mbụ n'ọnwa Julaị n'obodo Malta họpụtara Taullant Balla nke si ụlọomeiwu Albania dịka onyeisi mbu, ebe osote onyeisi ụlọomeiwu ukwu Naịjirịa bụ Ike Ekweremadu bụ onyeisi kọmiti na-ahụ maka imepụta iwu na ya.
Odion Ighalo nyere ọkpụ atọ n'ime asọmpi a
Obi atọgbuola ndị Super Eagles maka mmeri a meri otu Libya n'asọmpị ịhọpụta ndị ga-eso n'asọmpị ''Africa Cup of Nations'' .
Ha meri mba Libya ọkpụ anọ asatara ihe n'ọdọ egwuregwu Godswill Akpabio n'Uyo.
isi obodo Akwa Ibom steeti.
Lee ndị mụrụ ndị Super Eagles ebe a
Ọ bụ Odion Ighalo nyere goolu atọ n'ime asọmpị a .
Samuel Kalu bụ onye nyere goolu nke anọ.
Ọtụtụ mmadụ na-eto aha ha na social media maka mmeri a.
Ha na-ekwu na Super Eagles ejiila ihe mere n'iko mba ụwa na Roshịa mụta ihe.
‏@akinlatauto dere na Samuel Kalu bụ onye ga-anọchịte Victor Moses anya n'otu ahụ
@SharmySamuel kọwara ebe Naijirịa nọrọ ugbua n'asọmpị a.
Mana ọtụtu ndị mmadụ ọzọ na-ekwu na ọ ga-afịa Super Eagles ahụ ị me nke ọma ma ha bata n'asọmpi AFCON n'ezi e.
Akụkọ ndị ga-amasị gị
#NoBraDay: Ọ ga-akwụsị ọrịa kansa n'ụmụnwanyị?
PDP: Anyị họrọ Peter Obi maka ị kwado NotTooYoungToRun
Peter Obi na ndị gọv Alaigbo: Ụmụ Igbo kwadoro ihe Atiku mere
Ụmụ Naijiria ekwuola na obi dị ha ụtọ na Atiku Abụbakar họrọ Peter Obi iso ya zọọ ọkwa onyeisiala na ntuliaka 2019.
Peter Obi, Dave Umahi
Dịka akụkọ pụtara na-egosi na obi adịghị ndị gọvanọ PDP n'ọwụwa anyanwụ nakwa ndị ndu ha na mpaghara ahụ mma maka nhọrọ Atiku Abubakar họrọ Peter Obi dịka osote ya n'ịzọ ọkwa n'2019, ọtụtụ ụmụ afọ Igbo nakwa ndị Naijiria ndị ọzọ dọnyere Obi ukwu.
Ọtụtụ ndị mmadụ na-ekwu uche gbasara ihe ndị Gọvanọ PDP n'Ala Igbo na-ekwu maka nhọpụta Atiku Abubakar họpụtara Peter Obi sị na ọ bụ uche aka ha, na ọ bụghị uche Ndigbo.
PDP: Anyị họrọ Peter Obi maka ị kwado #NotTooYoungToRun
Atiku: Onye ga-abụ osote ya?
Cheta na David Umahi bụ gọvanọ Ebonyi steeti mabụrụkwa onyeisioche 'South East Governors' Forum', kwuru na nhọrọ Atiku họpụta Peter Obi bụ 'imenye Ndigbọ ihere n'ihu' n'ihi na 'akpaghị ya akpa'.
Ha nụrụ iyi na ha ga-agba ya mgba okpuru maka ịgbakụta nkwekọrịta ha nwere azụ.
Otu onye a chọghị ka a kpọ aha ya nọ n'ọgbakọ ha mere gwara ụlọ ntaakụkọ Sun na mkpebi ha nwere bụ ka Atiku were onye chịbụrụ ụlọakụ etiti bụ CBN n'aha ịchafụ bụ Charles Soludo.
Onye ahụ sịrị, "Udo karịrị ịdị ma ọ bụrụ na ọ họrọ Soludo nihi na ọ bụ ka anyị kwekọrịtara."
Kepukepu ọzọ na-eru BBC Igbo nti na-ekwu na-enwere ọtụtụ nọ na PDP ọwụwa anyanwụ anya ha dị n'ọkwa e nyere Peter Obi.
Uche ọha Igbo
Mana ọtụtụ ndị mmadụ na-ekwu na okwu ndị gọvanọ PDP na-ekwu abụghị uche Ndigbo kama ọ bụ nke onwe n'ihi na obi dị Ndigbo mma na ihe Atiku mere.
Onyeisi ndị ntorobịa otu Ohaneze bụ Mazi Okechukwu Isiguzo dụrụ ndị gọvanọ ọwụwa anyanwụ ọdụ ka ha hapụ ịchụ mmasị onwe ha, chụwa ọdịmma Ndigbo.
Otu ọkaiwu mabụrụ onye ọnụ na-eru n'okwu gbasara ndọrọndọrọ ọchịchị bụ Chima Nnaji tụnyere n'okwu ahụ oge BBC Igbo gbara ya ajụjụ ọnụ gbasara okwu Atiku na Peter Obi.
Ndị Igbo ekwesighi ị na-alụ ọgụ n'ime onwe ha bụ ihe
Nnaji kwuru na ọ bụ ihe bu obodo a n'isi ya mere na ha kwesiri ịkwado onye nke ha iji nọchị anya ha n'ihe gbasara ọchịchị.
O kwukwara na Ndigbo ghara iji aka ha "kụwa efere Chineke nyere ha jiri rie nrị" agbanyeghị ihe ọbụla Peter Obi mere ha bụ ndị gọvanọ ọwụwa anyanwụ.
Lee ụfọdụ ihe ndị mmadụ na-ekwu:
Ọtụtụ ndị mmadụ ọkachasị Ndigbo na-egosi obi ụtọ nke ha kwupụtara na igwe okwu Facebook.
Mubowale Kuforiji, Dozie Umekunie nakwa Nomso Muoka dere na Peter Obi bu onye kachasị mma n'ime ha niile.
Ndị ozọ dịka Goddy Uwazurike nakwa Basil Olemerezi sokwa na ebumnuche ndị anyi kpọrọ na mbu.
Pius Mordi dere na onweghị onye kwesiri ịge ntị n'ihe Umahi na ndị otu ya na-ekwu.
Akụkọ ndị ga-amasị gị
#NoBraDay: Ọ ga-akwụsị ọrịa kansa n'ụmụnwanyị?
PDP: Anyị họrọ Peter Obi maka ị kwado NotTooYoungToRun
AFCON: Super Eagles agwọọla Libya ibaa
Nigeria vs Libya: Super Eagles bụzị ndị isi Group E
Ka Naịjirịa ji ọkpụ atọ asatara abụọ merie Libya, ha nọchizịrị South Afrịka n'isi ọgbọ ha.
Naịjirịa vs Libya
Naịjirịa bụzi ndị nọ n'isi Group E
Naịjirịa abụrụla ndị nọ n'isi Group E n'asompi eji amara ndị ga-etozu ịga iko mba Afịrịka nke Bekee kpọrọ African Cup of Nations nke 2019.
AFCON: Super Eagles agwọọla Libya ịba
Mmadụ iri itoolu emiela mmiri na Libya
Nke mere kaotu bọọlụ Super Eagles ji ọkpụ atọ asatara abụọ merie Libya n'asompi agbara na Tunisia taa.
Ndị nọ bụ n'isi Group E bụ South Afrịka na ogbo ha bụ Seychelles gbara nhatanha na ọdọ egwuregwu Linite dị na Victoria.
Bafana Bafana jiburu 6-0 gbaka Seychelles ahụ na-agba nke mbụ ha.
Naịjirịa ji ọkpụ atọ asataghi merie Libya na-agba nke mbu ha na Naijirịa.
Akụkọ ndị ga-amasị gị:
Peter Obi : Ọ bụ eziokwu na Igbo enweghị otu obi?
Nwaanyị a ga-aka nwoke chịta nke ọma?
Fayose awuchiela ụlọọrụ EFCC
AFCON 2019 Qualifiers: Oge o ruola ịgbaghara Ighalo maka ihe mere n'Iko Mbaụwa 2018?
Odion Ighalo emeela ihe e ji echeta ya kemgbe afọ 2015 o bidoro ịgbara Naịjirịa bọọlụ.
Odion Ighalo
Ighalo enyerela Naịjirịa goolu 10 kemgbe o ji bido ịgbara Super Eagles
Goolu ise onye egwu Naịjirịa bụ Odion Ighalo nyere n'ime egwuregwu abụọ ọ gbarala Naịjirịa n'ọnwa Oktoba emeela ka a kpụrụ ya n'ọnụ ọzọ.
Ọ bụrụ na Ighalo gere ndị Naịjirịa ntị ka o si Iko Mbaụwa 2018 a gbara na Rọshịa lọta, ọ gaara achili ụkwụ elu sị na ọ gaghị agbara Naịjirịa bọọlụ ọzọ.
AFCON: Super Eagles agwọọla Libya ịba
Ị ma ụmụnwaanyị ji ndị Super Eagles n'ọrụ?
Lee ndị mụrụ ndị Super Eagles ebe a
Mana n'ime otu izu,site n'Oktoba 13 ruo 17, aha Ighalo nọ n'ọnụ ndị mmadụ maka etu o si gosi ndị Libya nkarị ugboro abụọ ha zutere.
O nyere goolu atọ n'ime otu egwuregwu ka Naịjirịa na Libya zutere n'Oktoba 13, ma nyekwa goolu abụọ ka naanị mkpụrụ ụbọchị abụọ gachara.
Ọtụtụ ndị Naịjirịa kparịrị Ighalo maka goolu ọ na-agbanyeghị mere ka Ajentina gbapụ Naịjirịa n'Iko Mbaụwa 2018
Ighalo malitere n'ewu na Twitter na ebe ndị ọzọ.
Ebe ụfọdụ na-ekwu na ha agbagharala ya maka emeghị nke ọma n'asọmpi Iko Mbaụwa ebe a gbapụrụ Naịjirịa n'oge, ndị ọzọ ekwuola na ha adịbeghị njikere ịgbaghara ya.
Ndị achọghị ịgbaghara ya
@ibkthegreat01 sị na naanị ihe ndị Naịjirịa rịọrọ ya bụ inye otu goolu ka ha na Ajentina zutere, mana o mere ihe e ji gbapụ Naịjirịa.
Ọ sị na ọ ga-agbaghara ya naanị ma ọ bụrụ na ọ ga-enye goolu nke ga-eme ka Naịjirịa bulie Iko mba Afrịka.
@s0m3b0di kwuru sị na Ighalo nyere goolu atọ n'ime otu egwuregwu apụtaghị na a ga-agbaghara ya maka irila Naịjirịa n'Iko Mbaụwa.
@Thayour_B_ kwuru sị na ọ masị Ighalo ya nye goolu iri asaa, na ihe ọ ma bụ na Naịịjirịa apụtaghị n'agba nke otu n'Iko Mbaụwa.
Ndị chọrọ ịgbaghara ya
@iSlimfit sị ka a gbaghara ya maka goolu ise o nyere n'egwuregwu abụọ.
@Nobsdaslushhkid kwuru sị na o weghachịla okwu ọjọọ niile o kwuru maka Ighalo n'asọmpi Iko Mbaụwa.
@Gentlegiantdido kwuru na Ighalo emeela ya obi aṅụrị.
Akụkọ ndị ga-amasị gị:
Abia Pipeline explosion: Di na nwunye so na ndị ọkụ gbagburu
Hauwa Liman: Ọnwụ ya wutere anyị nke ukwu - Gọọmentị
Nigeria vs Libya: Super Eagles nọzị n'isi Group E
Rice import ban: Mmachi rice ofesi mere ego bata n'ịkọ osikapa Abakaliki - Ọkọugbo
Osikapa Abakaliki na-ewuzi kemgbe gọọmentị machiri mbubata nke ofesi.
Ọkọugbo Jerry Oduma gosiri BBC Igbo etu e si ewepụta ya bụ osikapa.
Jerry Oduma bụ ọgaranya.
Ọ kpatara ego ya n'ịkọ ugbo, nke osikapa bụ eze n'ime ihe ọ na akọpụta.
Oduma gwara BBC Igbo na ya enweghi ike ịrụ ọrụ ọzọ ma ọ bụrụ na ọ bụghị ọrụ ugbo.
Ọ sịkwa na ọ bụ ego ọ na-eweta n'ọrụ ugbo ka o ji azụ ụmu ya na mahadum.
Kirie etu o si arụpụta osikapa ya n'elu.
Nkechi Blessing Sunday: 'Otele ukwu m na-ekopu ụwa'
Nwata nwaanyị Igbo na-emekarị ejije ndị Yoruba, ekwuola na anaghị enye ya nsogbu ndina makana ọ ma eme ejije ọfuma.
Nkechi Blessing Sunday bụ onye Igbo ime ejije ndị Yoruba na-amasị.
Ọ gwara BBC Igbo na ọ bụghị nnukwu otele ya na-enye ya ọrụ, kama ọ bụ makana ọ na-emete ihe ọbụla a sị ya mee dịka onye na-eme ejije.
O kwukwara na anaghị agba ya ndina tupu o soro mee ejije.
Akụkọ ga-amasị gị:
Chieftaincy title: Ihe ọ na-ewe nwaanyị inweta echichi n'ala Igbo
Ọtụtụ oge ka ụmụnwoke na-echi echichi n'ala Igbo, mana onye ma ihe ọ na-ewe ụmụnwaanyị ichi echichi?
Tonto Dike na Oge Okoye
Tonto Dike na Oge Okoye bụ ndị na-eme ihe nkiri na Nollywood
Abịa n'ihe gbasara echichi n'ala Igbo, ụmụnwaanyị katara ahụ ka a na-echibu ya, mana ugbua ọtụtụ ndị na-echizi echichi n'agbọghọbịa.
Enweghị mgbe Igbo sọrọ nsọ nwaanyị ichi echichi, kama mgbe gboo naanị ụmụnwaanyị lụrụ di maọbụ nwere ezigbo ego ka ọ dịịrị ichi echichi, mana ugbua, afọ ole nwaanyị dị anaghị egbochi ya ichi echichi.
Ihe ise masịrị ụmụnwaanyị
Etu ndị Igbo si agba "alụkwaghịm"
Lee uwe ndị Igbo na-eyi aga igba nkwu
Ụmụnwaanyị na-eme ọfụma n'azụmaahịa maọbụ gụrụ akwụkwọ ọfụma chọrọ ichi echichi ga-echinwu ya ma ọ bụrụhaala na uche ya dị ya, ma bụrụkwa na ọ ga-emenwu ihe dị n'ime ya.
Gịnị dị na nwaanyị ichi echichi n'ala Igbo?
Tupu nwaanyị Igbo echie echichi, ego ji ọrụ.
Ọ ga-eme ọtụtụ ihe e ji ego eme.
Ọ ga-azụta ma ji ma ede ma ọjị nakwa nnu
Ọ ga-ewetakwa ego nke a ga-ekesara ụmụnwaanyị ndị nọ n'otu ndị na-echi echichi
Ọ ga-azụta mmanya dị iche iche
Akụkọ kwuru na ihe kpatara e ji eme ihe ego otu a bụ ịmata ma nwaanyị na-achọ ichi echichi onwere ikike ịbụ "omere ọha" ma ihe ndapụta dapụta.
Ụbọchị a ga-akpọpụta ya n'ihu ọha ugboro abụọ ebe ọ ga-eji egwu duputa ụmụnwaanyị ndị ọzọ chiri echichi n'ihu ọha.
Ihe nwaanyị Igbo chiri echichi agaghị emenwu
Na nwaanyị chiri echichi agaghị eme ya ka o nweta ohere ime ihe ụmụnwoke ibe ya nwere ike ime.
Ịgba mmọnwụ
Ịlụ ọgụ maọbụ ịga agha
Ịwa ọjị
Ịrị osisi nkwụ
Ụmụnwaanyị Igbo na-ewuewu chiri echichi
Oge ụmụnwaanyị anọ a nwetara echichi ha, ha alụbeghị di.
1) Ome ihe nkiri bụ Genevieve Nnaji chiri echichi 'Eze Ada nke Amuzu Nweafọr' n'afọ 2014.
2) Chika Ike bụkwa onye na-eme ihe nkiri chikwara echichi 'Akwa Ugo mbụ nke Amoli' n'afọ 2013.
3) Oge Okoye nwetara echichi 'Igolo Nwaanyị mbụ nke Awgu' n'afọ 2013
4) Tonto Dike nwetara echichi 'Adadịọramma nke mbụ na Nollywood' ya n'afọ 2017
Akụkọ ga-amasị gị:
Oby Ezekwesili: Ebumnobi m ebe Ipob nọ
Ndị mba ọzọ amụrụ n'Amerịka agaghị abụzị ndị mba anyị - Trump
Biafra: Ihe mere e ji nwụchịe Mama Biafra
Sister gbapụrụ n'ụka werezia 'iko' riwe ihe
Ekweremadu: Ụlọomeiwu chọrọ nyocha ebubo mwakpo ụlọ ya
Ụlọomeiwu ukwu Naịjirịa nyerengalaba ha na-ahụ maka ndị uweojii iwu ka e nyochaa ebubo mwakpo ụlọ Ekweremadu.
Ekweremadu
Ekweremadu, nwụnye ya na nwa ya nọ n'ụlo ya mgbe ndị a ji egbe bata
Ndị ụlọomeiwu ukwu enyela ngalaba ha na-ahụ maka ndị uweojii, iwu ka ha mee nyocha gbasara mwakpo a wakporo ụlọ osote onyeisi ha bụ Ike Ekweremadu.
Cheta na a nwụchiri otu nwoke bu egbe banye n'ime ọnụụlọ Ekweremadu, n'ụtụtụ ụbọchị Nọvemba 6, 2018.
Lee eziokwu ihe mere n'ụlọ Ekweremadu
Ekweremadu: Ike agwụla ndị ụlọ ome iwu
Ihe Ndigbo na-ekwu maka ọchịchị onyeisiala ịbụ otu agba afọ isii
Onye a ji egbe ekwubeghi ihe bụ ije ya, mana ndị ma maka akụkọ a kwuru na o so n'ime ndị mibara n'ụlọ Ekweremadu.
Uche Anichukwu, bụ onye ndụmọdụ Ekweremadu n'ihe gbasara ntaakụkọ, zitere BBC akwụkwo mgbasaozi kwuru na ndị amabeghị ndi ha bụ ji nzuzo rịba be Ekweremadu n'ọnụ ụtụtụ taa.
Anichukwu sị na ndị batara be Ekweremadu jidere nwa ya nwoke wee sị ya kpọrọ ha gawa ebe nna ya nọ.
Anichukwu gakwara n'ihu kwuo na ọ bụ mgbe ndị a na Ekweremadu na-ama aka ka ndị nchekwa gbatara bịa zọpụta ya ma jide otu onye n'ime ndị mwakpo a.
Osote onyeisi ndị uweojii Joshak Habila agala ịhụ Ekweremadu
Dika Uche siri dee, onye eji aka nwere ọtụtụ ihe eji awakpo ụlọ nakwa ngwa agha ndi ọzọ.
Ọ gakwara n'ihu kwuo na onye a aka ji ekwebeghị ikwu ije ya.
Anichukwu sị na ọ bụ ogbugbu ka ndị bịara igbu Ekweremadu na ndị be ya.
BBC kpọrọ ọnụ na-ekwuru ndị uweojii Naịjirịa bụ Jimoh Moshood mana ndị nọ n'ụlọọrụ ya kwuru na ya na onyeisi ndị uweojii Naịjirịa nọ na nzukọ, ma gakwa n'ihu kwuo na ha anụbeghị kepukepu ọbụla banyere ihe mere na be Ekweremadu.
Ekweremadu n'onwe ya mechara tinye ọnụ n'ihe mere ya n'Ụlọomeiwu.
Ọ sị na ha lanyere onye a ejidere na be n'aka ndi uweojii.
Ma gakwa n'ihu katọọ etu ndi uweojii jiri kpa agwa.
Ọ sị na ha mere ka ha kpụọ onyeisi ndi uweojii bụ Ibrahim Idris n'ekwentị mana ọgaghị.
Ọ bụ n'elekere anọ nke ụtụtu ka ndị mmadụ wakporo be m, wee ruo ime ụlo ebe mụ na nwụnye m dina.
Anyi kpọrọ onyeisi ụloọrụ uweojii dị na Akpo.
Anyị ahụghị ya ruo elekere ise na ọkara.
Ọ bụ osote ya ka o dunyere.
Ka ọ hụchara ngwa agha ndị a ji bịa, ọ la sị na onyeisi ya ga-abịa.
Ruo elekere itoolu m pụrụ na be m, ahụbeghi ya."
Ekweremadu gakwara n'ihu kwuo na onweghi onye nwere nchekwa n'obodo Naịjirịa.
Akụkọ ga-amasị gị
NLC Strike: Etu ọ ga-esi metụta gị
Asuu strike: Ihe na-eme ugbua na mahadum ala Igbo
Utu rọba ọ na-egbochi gị inwete ụtọ ikpu?
2019 Elections: Ọ bịbịa Atiku abụghị maka anyị - Ndị ntoroọbịa Igbo
Atiku Abubakar nọ Nike Lake Enugwu ebe ya na ndị isi ha pụtara n'ala Igbo na-eme nzukọ.
Atiku gara Enugwu
Ben Nwabueze na Atiku
Ụfọdụ ndị Igbo ekwuwela uche ha gbasara ọgbakọ Atiku na ndị isi ha mere n'Enugwu n'ụbọchị November 14,2018.
Onye ndu ndị ntoroọbịa ohaneze ndị Igbo bụ Kingsley Dozie kwuru na Atiku na-akọrọ onwe ya na ndị ọ ma na ọ bụghị ndị ntoroọbịa Igbo ka ọ bịakwutere.
O kwukwara na ndị ntoroọbịa Igbo agaghị atụnyere Atiku maka na o bughi ha n'obi.
Ohaneze akatọọla atụmatụ ikesa ego Abacha na steeti 19
Akụkọ kachasị n'abalị: Ohaneze ndịgbo enyeela Buhari iwu kpụ ọkụ n'ọnụ
Ụfọdụ ndị isi ala Igbo kpọrọ ọgbakọ ha "mkpoko Igbo" ekwetala maka mpụta Atiku Abubakar na Peter Obi dịka ndị ga-azọ oche onyeisiala na ntuliaka 2019.
Ha kwukwara na mmekpa ahụ ndị Igbo akarịala ya kpatara na ọ bụ naanị mgbe Atiku/Obi chịwara ka ha nwere olileanya na ọnọdụ a ga-agbanwe.
Obasanjo na Atiku ga-adawa isi- APC
APC eboola Obasanjo ebubo maka Atiku
Ndị ọzọ ọnụ na-eru n'okwu n'ala Igbo biara ya bụ ọgbakọ gụnyere Obi nke Onicha bụ Igwe Nnaemeka Achebe, onyeisi ohaneze ndịgbo bụ Nnia Nwodo, sinatọ Enyinnaya Abaribe na ndị ọzọ.
Onye gụpụtara nkwekọrịta ha bụ Olisa Agbakọba kwuru na ihe mere ha ji kweta na Atiku na Peter ga-azọ ọkwa onyeisiala bụ maka nhazigharị Naịjirịa ha kwuru ha ga-eme ma ha banye n'ọkwa.
Ha kwetara na mpụta Atiku na Obi ga-eme ka ndị Igbo nwee ọnụ n'ihe na-eme n'etiti gọọmenti Naịjirịa.
Ọkammụta Nwabueze rịọrịọ ndị Igbo ka ha kwadọ mpụta Atiku na Obi ma tụnyere ha n'igwe ka ha merie na ntuliaka na-abịanụ.
O kwuru otu ihe ọ chọrọ ime tupu ọnwụọ bụ ihụ na ndigbo so n'ihe a na-eme na gọọmenti etiti.
Nwabueze kwuru na ọ gaghị ezu ike maọbụrụ na ndigbo esonyeghi n'ihe a na-eme na Naịjirịa ma rịọkwa ndị ọchịchị ala Igbo ka ha were otu obi na-eme ihe.
A wakpoola Atiku - PDP
Akụkọ kachasị n'ụtụtụ a: Ohaneze ekwuola ihe ha chọrọ ka e mere ha
Cheta na onye bụbu osote onyeisiala Naịjirịa bụ Atiku Abububar gara Enugwu ebe ya na ndị isi ụfọdụ ndị ndu Igbo nwerr nzukọ.
Akụkọ kwuburu na obi adịghi ụfọdụ ndị na-achi Igbo mma maka etu o siri họpụta Peter Obi dịka onye ga-abụrụ ya osote onyeisiala ma o merie ntuliaka 2019.
Ụfọdụ gọvanọ na ndị eze ama ama nọ na nzụkọ ahụ.
Osita Chidoka, bụbu minista na-ahụ maka njem ụgbọelu dere maka nzụkọ a n'akara Twitter ya.
Akụkọ ka na-abịa
Ọzọ,
Kanu na-efu kamgbe Sepụtemba afọ 2017
Ụlọikpe ukwu di n'Abuja agwaala Sịnetọ Eyinnaya Abaribe na mmadụ abụọ ọzọ gbara Nnamdi Kanu aka ebe ha kwụọ otu nde narị naira.
Ọkaikpe Nyako nyere iwu a iji megharị usoro oji hanye Nnamdi Kanu n'aka Abaribe n'afọ 2017.
Na mba ofesi
Minista na-ahụ maka nchekwa na mba Izrel bụ Avigdor Lieberman agbaala arụkwaghị m.
O mere nke a n'ihi nkwekọrịta ndị gọọmentị etiti mba ahụ nwere iji kwụsị ọgụ n'etiti ha ndị Palestine n'abalị abụọ na Gaza.
N'egwuregwu
Otu egwuregwu ụmụnwaanyị Naịjirịa esila Abidjan gaba Accra na njem ịbulata iko mba Afrịka nke ụmụ nwaanyị.
Ha kwuputara nke a site n'akara twitter ha.
Gee nkeji nke mgbede a:
Ite ime na-arị elu
Nchọpụta e mere maka atụmatụ ezinaụlọ a kpọrọ 2018 Global Family Planning kwuru na ime e tepụrụla na Naịjirịa n'afọ 2018 eruola otu nde na ọma(1.3m.
), ebe ndị tere ime azụụlọ dị 735,000.
E wepụtara akụkọ a n'ọgbakọ atụmatụ ezinaụlọ bụ International Conference on Family Planning bụ nke na-eme na mba Rwanda ugbua.
Lee ụmụnne Igbo atọ tụrụ ime n'otu mgbe
INEC Ebonyi Steeti na-arịọ ndị mmadụ arịrịọ
INEC: Bia nara PVC gị
Dịka ọ fọdụrụ naanị abalị otu narị ka e mee ntuliaka afọ 2019, ụlọọrụ INEC nke Ebonyi Steeti etiela mkpu na ọtụtụ ndị mmadụ a bịabeghi were akwụkwọ ntuliaka ha.
Onyeisi ụlọọrụ ahụ na Ebonyi Steeti bụ Godswill Obioma kwuru na ihe karịrị otu puku akwụkwọ ntuliaka ka nọ n'aka ha ugbua.
INEC na-eti mkpu maka 'PVC'
N'ofesi
Ndị na-agbanyụ ọkụ na kalifonịa ekwuola na mmadụ iri anọ na asatọ anwụọla ebe ọtụtụ na-efu efu n'ihi ọkụ ọgbụgba a.
Ndị ọrụ a kwuru na ha ejikọtala ọkụ na-agba n'obodo ahụ ka ọ ghara ifesasị mana ha agaghị emeli nke ruo otu ọnwa.
N'egwuregwu
Ọtụtụ ndị mmadụ gbakọtara na Mexico n'emume mmalite asọmpi Iko Mbaụwa nke ndị na-enweghi ụlọ nke agba iri na isii ya.
Ihe a bụ asọmpị e hiwere n'afọ iri abụọ gara aga, iji kwalite ndụ ndị na onweghi ka ọha bụrụ ha n'ụwa.
Nigeria vs South Africa: Super Eagles ga-eso agba "Iko mba Afrịka"
Otu ọkpụ Naịjirịa na Saụt Afrịka gbara onwe ha enyela Naịjirịa ohere iji gafee iso n'Iko mba Afrịka nke 2019.
Akụkọ dị mkpa
N'egwuregwu: Ndị Super Eagles
Naịjirịa agafeela ma sonye na ndị ga-agba Iko mba Afrịka nke 2019 ka ha na Saụt Afrịka ji otu goolu gbaa onye laba onye laba.
Ebe Libya ha na Naịjirịa nọ n'ime otu Otu E ahụ, ji ọkpụ goolu asatọ a satara naanị otu nyụọ ndị Seychelles anya.
Onye ọkachamara n'egwu bọọlụ aha ya bụ Ejike Kanife, kọwara ihe "onye laba onye laba" a pụtara.
O kwuru na 1-1 Naịjirịa na Saụt Afrịka gbara mere ka Naịjirịa nọrọ n'elu tebulu otu E, ma mekwaa ka ha gafee n'ịgba asọmpi Iko Mba Afrịka 2019.
O kwukwara na Naịjirịa gbara ọfụma n'egwuregwu a, ma kwuo na goolu abụọ Naịjirịa nyere nke onye ogbu pịpịrọ gufuru, kwesịrị ịbụ goolu.
Libya ka nwere ohere igafe maọbụrụ na na ha jiri ọtụtụ goolu merie Saụt Afrịka mgbe ha ga-ezute ọzọ.
Makana mmeri ahụ ga-eme ka Libya nwere pọintị asaa ugbua ga-eji otu pọịntị gafee Saụt Afrịka nwere pọịntị itoolu.
Cheta na Naịjirịa esoghị gbaa nke afọ 2015 makana ha akpataghị ike ha ga-eji eso ndị gafere.
Ntuliaka 2019
Ngalaba na-ahụ maka ntuliaka na Naịjirịa bụ INEC ekwuola na ha ga-ebuli iwu machiri ịgagharị n'obodo maka nkwado ịzọ ọchịchị nke 2019.
Nke bụ na bido n'ụbọchị iri na asatọ nke ọnwa a, ndị ndọrọndọrọ ọchịchị nwereike ibido ihe Bekee kpọrọ "Campaign".
Ihe Saraki kwuru maka Zik
Onyeisi ụlọomeiwu ukwu Naịjirịa bụ Bukola Saraki, butere ụkpa otuto nye Odogwu ndị Igbo bụ Nnamdi Azikiwe n'emume e mere iji cheta ya n'Ọka.
Saraki kwuru na Zik mere ọtụtụ ihe ọma e ji echeta ya, na ọ bụ onye anaghị akpa oke ma bụrụ ọkụ nye ndị agbụrụ isi ojii.
Na mba ofesi,
Otu onye anwụọla ebe ọtụtụ ndị ọzọ merụrụ ahụ ka ndị mmadụ pụtara ime ngagharịiwe na mba Frans.
Ndị mere ngagharịiwe
Iwe ndị a bụ na ego mmanụ ụgbọala ejirila pasentị iri abụọ na atọ rịgo elu karịa ihe ọ nọbu, n'ime otu afọ.
Gọọmenti enyela ego enyemaka n'ịku osikapa
Osikapa
Gọmenti etiti ekwuola na ha ga-etinye ego ruru ijeri naira 60 dịka ego eyemaka n'ịkụ osikapa na Naịjirịa.
Minista na-ahụ maka ọrụ ugbo bụ Audu Ogbe kwuru na mkpebi a bụ maka ị hụ na egọ eji azụ osikapa gbadata n'ahịa.
APC bụ ụlọ mpu
Adamu Aliero
George Akume
Danjume Goje
Atiku Bagudu
Ita Enang
Adamu Mu'azu
Sani Daura
Akụkọ ga-amasị gị:
Akwapụla Uche Nwosu ịzọ ọkwa gọvanọ na Satọde ?
Lee ka INEC Ebonyi, Imo nakwa Abia si eke nkwụcha maka ntuliaka ọkwa gọvanọ
Ndị omekome agbaala ụlọọrụ INEC ọkụ n'Akwa Ibom
Rochas Okorocha: O soghi na ndị natara 'certificate of return'
INEC enyela ndị meriri na ntulịaka ọkwa sineti asambodo mmeri n'Abuja mana enyeghị Rochas Okorocha nke ya.
INEC mezuru nkwa ya taa site n'igbajo ịnye Rochas Okorocha asambodo mmeri ya makana ha nwetara akụkọ na wakporo onye ụlọọrụ INEC.
Mana Okoroocha kwuru na INEC enweghị ikike ime nke a.
Akụkọ dị mkpa n'abalị a: Rochas ọ chọrọ ịzọ ọkwa onyeisiala na 2023?
Rochas esepụla Stella Udogu ọnụ n'ara
Onụ na-ekwuchitere ya n'ihe gbasara mgbaozi soshal midia bụ Ebere Nzewuji kwuru na ha mabeghị ihe ha ga-eme ugbua gbasara ya bụ mkpebi.
Mgbe a jụrụ ya ma Okorocha a ga-eje ụlọikpe ?
O kwuru na ọ mabeghị.
Onye ọ bụla meriri na ntuliaka na-enweteghị asambodo mmeri nke INEC na-enye agaghị aba n'oche eze ya dịka ọkaiwu Goddy Uwazurike si kọwara BBC.
Lekwa ihe nkiri ya ebe a.
Na nkọwa ya, asambodo mmeri ga-enye onye ahụ ikike ịbanye ebe o nwetere mmeri ịchị.
INEC: Nsogbu dị na mkpọghachị onye omeiwu
2019 Elections: 'Oshiomhole amaghị ọrụ ya' - Ọnụ na-ekwuru Rochas
Uwazuruike kwuru na onye ọbụla merịrị na ntụliaka na-enweteghị asambodo mmeri ya nwereike ịkpọpụ INEC ụlọikpe.
Uche Ekwuinife natara ikike mmeri dịka sinetọ ga-anọchite anya ndị Anambara sentralụ.
Ike Ekweremadu nwetere asambodo mmeri dịka onye ga-anọchite anya ndị si ọdịda anyanwụ Enugu n'ụlọomeiwu sineti.
Kamgbe emechara ntuliaka nke ọkwa sineti, INEC enyela onyeisiala Buhari na osote ya asambodo mmeri ma nyekwa ndị otu ụlọomeiwu ukwu nke ha.
Ndị nweterela asambodo mmeri ha
Akara twitter @BMB1_Official na-egosi ndị sinetọ meriri n'ugwu.
INEC ga-enye ndị otu ụlọomeiwu nta n'elekere abụọ nke ehihie taa bụ Maachi iri na abụọ.
Akụkọ ga-amasị gị ịkọ
Building collapse in Lagos: A zọpụtala mmadụ 40
Barcelona edulaala Lyon mmụọ, Liverpool kpọọ Bayern ntu n'isi
Inconclusive election: Ihe ọ masịrị ya rie nwetaranụ APC mmeri na mmeghari ntuliaka
Ihe ga-eme maọbụrụ na Rochas enwetaghị ike ọchịchị?
Gbanweenụ "Electoral Law" na Naịjiria - Ndị ụkọchukwu Katọlik
Otu Catholic Bishops Conference of Nigeria akpọọla oku ka a gbanwee usoro ntuliaka na Naịjirịa tupu oge ntuliaka ọzọ eruo.
Ndị ụkọchukwu Katolik
Ndị otu ụkọchukwu ụka Katọlik Naịjirịa enyela gọọmentị ndụmọdụ ka o binye aka "n'Electoral Law" ọhụrụ, na ọ bụ nke a ga-eme ka nsogbu kwụsị ịdapụta na ntuliaka.
Ha wepụtara ya bụ ozi ka ha mechara nzukọ "Lent", ma kpọkuo ndị niile dara ntuliaka na-achọ ịga ụlọikpe ka ha were usoro udo na-azọ ihe ha kpọrọ orubere ha oge niile.
Ụka katọlik amachiela ndị ụkọchukwu ịtinye ọnụ n'okwu gbasara ndọrọndọrọ ọchịchị
Nigeria Election 2019: Mbaka, Oyedepo na ụkọchukwu ndị ọzọ okwu ha na-adị ire
Ụka Katọliki n'Enugwu enweela Bishop abụọ
Otu ahụ kpọrọ onwe ha "Catholic Bishops Conference of Nigeria CBCN", gwara ndị niile nwetara mmeri na ntuliaka gara aga, ka ha gbakwasa ụkwụ n'inye ndị mmadụ ihe e ji enyere ndụ aka.
Ha kwuru na oge "lent" bụ mgbe ihe ọhụrụ ji amalite, wee gwa ndị ụka ka ha malite ibu ọnụ, kpee ekpere dị nkwadebe maka mbilite n'ọnwụ nke Kraịst.
Ozi ahụ bụ nke a gụpụtara n'ụka Katọliki niile na Naịjiria n'ụbọchị Maachị 17, 2019, iji mee mmemme ụka nke abụọ na Lent.
Ha kelere Bishop Ignatius Kaigama nọbu na Jos ma bụrụzịa onye ezigara Abuja dayọsis.
Election Tribunal: Gọvanọ ndị nwetara ikike ọchịchị n'aka ụlọikpe
Dịka Atiku zọnyere ụkwụ n'ụlọikpe, anyị na-elebanye anya na ndị gbaghara mpụtara ntuliaka ma merie n'ụlọikpe.
Oshiomhole/Obi/Amaechi
Akụkọ na-ewu ewu ugbua bụ na Atiku Abubakar nakwa otu PDP azọnyela ụkwụ n'ụlọikpe maka mpụtara ntuliaka ọkwa onyeisiala 2019.
N'ime ihe ndị ha rịọrọ ụlọịkpe, ha kwuru ka akagbuo ntuliaka ahụ ma megharịa ya ọzọ.
Kagbuonu ma megharịa ntuliaka ọkwa onyeisiala' - Atiku
Ụlọikpe azabeghi ha iji kwu ụbọchị a ga-ebido ikpe a mana anyị chọrọ ịlebanye anya ndị zọtara ọchịchị n'aka ụlọikpe.
Peter Obi.
Otu ụlọikpe n'Enugwu kagburu mmeri Chris Ngige na ntuliaka emere n'afọ 2003 were nye Peter Obi ikike ọchịchị n'afọ 2006.
O meriri Ngige zọrọ ọkwa n'okpuru PDP ebe ọ zọrọ n'okpuru APGA.
Adams Oshiomhole
Ọ bụ ụlọikpe pụrụiche n'ihe ntuliaka nyere Oshiomhole mmeri n'afọ 2008 mgbe ọ zọrọ ọkwa Gọvanọ n'okpuru AC.
O meriri Oserheimen Osunbor nke PDP iji zọta ya bụ ọkwa.
Rauf Aregbesola
Rauf Aregbesola bụ aka chịbụru Ọsụn steeti zọtara ikike ọchịchị n'afọ 2007 mgbe ọ gara ụlọikpe ịgbagha mpụtara ntuliaka afọ ahụ.
Ụlọikpe ahụ kwukwara na Olagunsoye Oyinlola kwesiri ịpụ n'ụlọ gọọmentị ebe ọ nọ dịka gọvanọ.
Rotimi Amaechi
Okwu Rotimi Amaechi pụrụiche n'ihi na ọ zọghị ọkwa na ntuliaka nke afọ 2007 chacha.
Ebe o si nweta mmeri bụ mgbe ọ gara ụlọikpe ịgbagha mpụtara ntuliaka imeụlọ nke otu ya bụ PDP mere iji họpụta onye ga-azọrọ ha ọkwa Gọvanọ.
Mmeri ya bụ ihe ịtụ anya diri ndị mmadụ.
Akụkọ ndị ọzọ ga-amasị gị
Kagbuonu ma megharịa ntuliaka ọkwa onyeisiala' - Atiku
Ihe ị maghị maka nwoke Customs jụrụ ịnara akaazụ
Mbuze gbawara ụzọ n'Ụmụawụlụ, lee etu o si bido
Nigerian pastors: Ụkọchukwu ndị 'na-eti eti' n'ọwụwa-anyanwụ
Ebe e ji ibu amụma na ime ihe iribeama mara ụfọdụ ndị ụkọchukwu, e ji ịgbasa aka mara ụfọdụ ndị ọzọ.
Intercessor Jehovah na Odumejeje
Ụfọdụ ndị ụkọchukwu na Naịjirịa bụ ndị a na-ahụta dịka ndị "ma nke ha riri" ma a bịa n'ịta akụnaụba.
Ndị ụkọchukwu a, ganye ndị nke ụlọụka ha dị na mpaghara ọwụwa-anyanwụ, bụ ndị hibere ụlọụka nke ha, ma nwee ọtụtụ ndị na-abịa efe ofufe ebe ahụ.
Gịnị kpatara ndị Igbo ji agakarị ụlọụka ndị a?
Amụma ụgha isii wuru ewu na soshal midia
Mbaka, Oyedepo na ụkọchukwu ndị ọzọ okwu ha na-adị ire
Ọtụtụ ndị na-aga n'ụlọụka ha bụ ndị ọ ga-abụ a sị ha "wụlie elu" ha asị "kedụ ogo ị chọrọ ka anyị wụruo?"
Nke a kpatara ọtụtụ ndị mmadụ si eche na ndị a na-aga ụka ha anaghị ahụ ihe ọjọọ ọbụla n'ime ibunye ndị ụkọchukwu a ego ọbụla ha nwere ka ha na-ebi ndị ọma, ebe ha na-ata ahụhụ.
Lee ụfọdụ n'ime ndị ụkọchukwu ahụ na etu ha si wuo maka ịta akụ.
1) Intercessor Jehovah:
Onye a bụ onye amụma na-ewu ewu n'Aba, Abịa steeti maka ihe ọ na-eme n'ụlọụka ya bụ "Holy Ghost searchlight and deliverance ministry".
E ji onye na-ebibi mmụọ ọjọọ a kpọrọ "demon destroyer" mara ya.
Ọ bụ otu nwoke ma ka e si ata akụ n'ụzọ gụnyere ịzụ ụgbọala bụ "elelebe ejeghi ọrụ", dịka ndị ụlọụka ya tinyere na soshal midia, nke ọ zụrụ ọhụrụ n'ọnwa Maachị a mere ya Hummer Limousine stretch nke atọ ọ na-azụta.
2) Onye amụma Chukwuemeka Ohanaemere:
Onye amụma a ama dịka Odumejeje, bụ onye hibere ụlọụka ọ kpọrọ "Mountain Of Holy Ghost Intervention And Deliverance Ministry", dị n'Ọnicha, Anambara steeti.
Ọ bụ otu onye ndị mmadụ na-akpụkarị n'ọnụ na mpaghara ọwụwa-anyanwụ maka etu o si agbasa aka n'ihe banyere akụnaụba.
Ụfọdụ oge ka a hụrụ ya ebe ọ na-abọnye ego n'elu ọdọmmiri, oge ọzọ ka a hụrụ ya ebe ọ na-abọ otu onye Nollywood ego.
3) Onye amụma Ebelenna Chukwu
Ebelenna bụ onye ọzọ na-ewu ewu n'ala Ọnịcha, Anambara steeti.
Ọ bụ onye hibere ụlọụka a ma dịka "Jehovah The Mightier Than All Prophetic Church".
A hụla ya n'ihe nkiri ebe ọ nọ na-efe nnukwu ego ka otu onye ụlọụka ya na-agba nkwụ.
N'ihe onyonyo ahụ, otu onye bu akpati ego na-esogharị ya ka ọ na-abọ ya bụ ego.
Minimum Wage: Kedụ steeti ga-amalite ikwu ya?
Ka ụlọomeiwu ukwu kwetara ka ụgwọ opekatampe bụrụ puku naira iri atọ, steeti ole n'ọwụwa anyanwụ ga-akwụ ya?
Ndịọrụ na-eme ngagharịiwe
Ndịọrụ Nigeria na-esi ọnwụ na ụgwọ opekatampe ga-abụlrịrị N30,000
Ọ bu eziokwu na ọtụtụ ndị ọrụ na-amali elu maka mkpebi Sineti nyere gbasara ụgwọ opekatampe
Ha kwekọrịtara na ọ bụ puku naira iri atọ mana ajụjụ ndị ozọ na-ajụ bụ kedụ steeti ga-ebuzo malite ya bụ atụmaatụ?
Etu ọdị ugbua, kọmishọna mgbasa ozi n'Anambra steeti bụ Don Adinuba kwuru na kamgbe ka steeti ahụ kpebiri na ha ga-akwụ ya bụ ụgwọ ọhụrụ
Adinuba a gwaghị BBC Igbo mgbe ha ga-amalite mana o kwuru na steeti ahụ nwereike ịbụ nke mbụ ga-akwụ ya bụ ụgwọ.
Anambara Steeti ga-akwụ ụgwọ ọnwa opekatampe'
Anyi agaghị akwụlị ego opekatampe ndị ọrụ'
Gọọmenti Imo steeti site n'ọnụ onye na-ahụ maka mgbasa ozi soshal midia Rochas Okorocha kwuru na ha enwebeghị ihe ha nwere ikwu maka mgbe ha ga-amalite kwụwa ụgwọ a.
Etu a ka ọ dịkwa n'akụkụ gọọmenti nke Abia steeti.
Kọmishọna mgbasa ozi n'Ebonyi steeti ebughị ekwenti ya mgbe BBC Igbo kpọrọ ka ha mata ebe ha kwụ na mmalite ya bụ atụmaatụ.
Gọọmenti Enugu steeti site ọnụ kọmishọna mgbasa ozi ya kwuru na ha di njikere ikwụ ụgwọ ọnwa ọhụrụ a ma onyeisiala binyecha aka n'akwụkwọ gbasara mkpebi sineti.
Akụkọ ndị ga-amasị gị:
Ihe i kwesiri ịma maka ọgwụ eji egbu ahịhịa n'ugbo
Di na nwunye si Anambra gachara agbamakwụkwọ kubie - Uweojii
Lee Gọvanọ ndị nwetara ikike ọchịchị n'aka ụlọikpe
Catholic Church: 'Ndị ntọ wekọrọ ego niile dị na ATM Fada clement, gbuo ya' - Bishop Onaga
Onyeisi ndụ ụka Katọlik n'Enugu bụ Bishop Callistus Onaga ekwuola na ndị ntọrị wekọrọ ego niile dị na ATM Fada Clement ha tọrọ ma gbuo ya.
A ga-akpọnụ nke a arụ ka arụ bikonu?
Bishop na-achịkọta ndị ụka Katọlik n'Enugu ekwuola ka ndị ntọrị si tọrọ ụkọchukwu Clement Ugwu, naa ndị be ya ego ruru nde naira iri abụọ ma wekọrọ ego niile dị na ATM ya tupu ha egbuo ya.
Gere ihe ndị ọzọ o kwuru mgbe a na-eli ya.
Nigeria vs Seychelles: Super Eagles abọrịala Seychelles ka ọkụkọ
Super Eagles nke Naịjirịa egosila ndị egwu bọọlụ Seychelles nkarị site n'ịgba ha ọkpụ goolu atọ asatara otu.
Ndị Super Eagles
Ugo Naịjirịa ji eje mba akparala ọkụkọ ndị Sychelles ma dọrie ya n'asọmpị ikpeazụ eji etozu oke n'Iko mba Afrịka.
Super Eagles nwetere goolu mbụ ha bụ penariti site n'aka ọgba n'ihu bụ Idion Ighalo na nkeji iri atọ na ise.
Man City agwọọla Chelsea ka abacha
Rennes ejirila Arsenal chụọ aja ndị mmụọ
N'atụfughị oge n'ihe dịka nkeji iri anọ na otu ndị Seychelles mere ka ha bụ dimkpa ma saa goolu ahụ site n'aka Roddy Melanie.
Otu egwu bọọlụ abụọ ndị a nọ n'ogogo a rue ngwụcha ọkara mbụ asọmpi ahụ.
Dịka ọkara nke abụọ malitere na nkeji iri ise na otu, ugo Naịjirịa wee felie ma wụnye goolu ọzọ nke Henry Onyekwuru ji isi nye
Ụwa niile ahụla ọtọ Man Utd taa
N'iji gosizie mba Seychelles nkarị Moses Simon mezuru ya ọkpụ goolu atọ chara acha asatara naanị otu.
Mmeri a mere Naịjirịa ji gbaa ndị mbụ n'otu ha n'itozu oke asọmpi Iko mba Afrịka.
Ebe Seychelles buru klassị n'isi dịka ha enweteghi otu mmeri n'agba ntozuoke a niile.
Akụkọ ndị ga-amasị gị:
Onye ọbụla gburu Fada Clement Ugwu bụ onye abụrụ ọnụ - Ụmụnwaanyi
Osun Election: Ụlọikpe enyela Adeleke mmeri
Ihe mberede ataala isi mmadụ 60 na Ghana
Kidnappers: Ndị ntọ asaala asịsa
Ndị uweojii Enugwu steeti akparala ndị ndị ntọ saraasisa.
Ụmụokorobịa asaa aka ọrụ ha bụ ịtọrọ ndị mmadụ ma napụ ndị nwe ha nde kwụrụ nde ego amaala n'ọnya ndị uweojii n'Enugwu.
Kọmishọna ndị uweojii n'Enugwu bụ Suleiman Balarabe kọwaara ndị ntaaakụkọ na ndị ọrụ ya na-achụ ndị isi aba okpu ahụ kemgbe tupu ha anwụchie ha ụnyaahụ.
Father Clement Ugwu: 'Ndị ụka Kristi enweghi olileanya na nchekwa Naịjirịa' - Bishop Odedeji
Bishop ụka Anglikan na Legọs akwaala arịrị gbasara ọnwụ Clement Ugwu nke nwụrụ n'aka ndị tọrọ ya.
Bishop James Olushola Odedeji
Bishop ndị ụka Anglịkan na mpaghara ọdịda anyanwụ Legọs bụ James Olushola Odedeji akatọọla ọnwụ Fr.
Clement Ugwu.
O kwuru na ọ bụ ihe ọjọọ nke mere na ndị ụka kristi enweghizi olileanya na nchekwa ala Naịjirịa.
Onye ọbụla gburu Fada Clement Ugwu bụ onye abụrụ ọnụ - Ụmụnwaanyi
Ndị ntọ asaala asịsa n'Enugwu
O kwuru nke a mgbe ọ gara ụka mmamma a tụrụ maka ụkọchukwu nọ n'okpuru ya nwunye ya gbalahụrụ ọnwụ site n'ihe mberede ụgbọala.
Ụkọchukwu Umeh biara ịtụ mmamma maka etu chukwu si napụta ndị be ya n'aka ọnwụ.
O kwukwara na ọ dị mwute na o nweghi ihe ndị ọchịchị na-eme gbasara oke mwakpo, ntọrọ nakwa ohi na-arị ibe ya elu na Naịjirịa.
Ndị ụkọchukwu dị ka ndị ọrụ enyemaka, ha ekwesighi ịgabiga ụdịrị ihe ọjọọ a ka ọ gwara BBC Igbo.
Cheta na ndị ntọ gburu Clement Ugwu n'Enugwu n'agbanyeghi na ezinaụlọ ya na-akwụ ego mgbapụta ha sị ha kwụọ.
Akụko ndị ọzọ ga-amasị gị
Anyị amabeghi onye gburu onye nkuzi mahadum'
Mkpamkpa Iba Lasa ataala isi mmadụ anọ
Children: Nwa nwaanyị dị afọ ise a tọọrọ na Warri apụtala na Kaduna
Ndị uweojii chọtara na onye ntọ ghọgburu nwa nwaanyị bụ Aisha Ibrahim ebe ọ na-enye ya aka imafe okporo ụzọ na Delta Steeti wee buga ya n'obodo Lafia na Kaduna Steeti.
Aisha Ibrahim na nwaanyị onye uweojii
Aisha Ibrahim na onye uweojii makọrọ onwe ha dịka azọpụtachara ya n'aka ndị ntọrị
Nwa nwaanyị gbara afọ ise bụ Aisha Ibrahim bụ onye ndị ntọ tọọrọ na Warri apụtala ihe na Lafia.
Ndị ntọrị tọọrọ Aisha Ibrahim n'Ibudu 1 dị na Warri Delta Steeti n'abalị iri na isii ọnwa Maachị.
Onye ọbụla gburu Fada Clement Ugwu bụ onye abụrụ ọnụ - Ụmụnwaanyi
Kedụ ihe na-etiri ndị ntọọ egwu ha na-agba?
Ebe ndị uweojii zọpụtara ya n'aka ndị ntọrị a na Bukan-Kwatu dị na Lafia, Kaduna Steeti na enweghị ọkọ ọbụla kọrọ ya.
Ha nyefere Aisha n'aka nna ya bụ Ibrahim Abdulmalik n'isi ụlọọrụ ndị uweojii dị n'Abuja n'abalị iri abụọ nke ọnwa Maachị.
Abdulmalik kelere Chineke ma tokwa ndị uweojii n'ọrụ ọma ha rụrụ isochi okwu ntọọrọ nwa ya azụ n'egbughi oge ọbụla.
#Market Match: Onye akpala nwaanyị aka n'ahịa
Ndị uweojii sị na ndị ha nwuchiri gụnyere Abdullahi Abubakar dị afọ iri atọ na nne ya bụ Jummai Salihu dị afọ iri isii na abụọ bụ ndị si na n'obodo Bukan-Kwatu dị na Lafia Kaduna Steeti.
Ọ bụ Abdullahi tọọrọ nwata ahụ si Warri, Delta Steeti gawa Lafia, Kaduna Steeti, ma kpọgara nne ya bụ onye zoro nwata ahụ.
Abdullahi kpọrọ nne na nna Aisha n'ekwentị ka ha kwụọ ụgwọ n'isi nwa ha bụ Aisha tupu aka ndị uweojii akpara ha.
Ndị ntọ asaala asịsa n'Enugwu
Ndị uweojii ka na-achọ onye a kpọrọ Inusah Ibrahim dị afọ iri ise na asatọ bi na Warri bụ onye so ha kpaa nkata.
Mana onyeisi ndị uweojii bụ M.A Adamu adọọla nne na nna aka na ntị ka kpachara n'ebe ụmụ ha nọ n'ihi akụkọ ntọ, mwakpo na ndị ọzọ.
Akụkọ ndị ga-amasị gị:
Ndị ụka Kristi enweghi olileanya na nchekwa Naịjirịa - Bishop Odedeji
Ndị uweojii anwụchiela mmadụ atọ gbara nwaanyị ọtọ
2019 Election: INEC eforola ntutu taa n'isi Rochas Okorocha
Ngalaba na-ahụ maka ntuliaka na Naịjirịa bụ INEC agbaala isi akwara n'ihe gbasara asambodo Rochas Okorocha.
Akụkọ dị mkpa:
INEC eforola ntutu taa na ha enweghi ike inye Rochas Okorocha zọrọ oche sinetọ Ideatọ Saụt, asambodo mmeri ya.
Festus Okoye bụ ọnụ na-ekwuru INEC, kwuru n'Ọka na ndị a ga-enye asambodo bụ ndị kwụwara aka ha ọtọ na ntuliaka.
Ọnọdụ Donald Duke ugbua,
Donald Duke enwetala mmeri n'ụlọikpe kacha elu na Naịjirịa, dịka onye ji ọkọlọtọ SDP azọ ọkwa onyeisiala na ntuliaka 2019.
Ugbọ ya gbara leti makana e mechaala ntuliaka ma họpụta onyeisiala, mana ụlọikpe nyere ikike sị ka a kwụọ ya nde Naịra atọ (N3m) iji tie ya aka n'obi.
N'ofesi,
Gawa agawa adịghị mma, lawa alawa adịghị mma.
Dịka a na-ekwu, ndị omeiwu mba Briten ajụla itinye aka n'akwụkwọ ga-eme ka ha si mba UK pụọ bụ ihe a kpọrọ "Brexit".
Ndị jụrụ ajụ ji vootu narị atọ na iri anọ na anọ (344) ebe ndị kwenyere na ha ga-apụ ji narị abụọ na iri asatọ na isii (286) maa afọ n'ala.
N'egwuregwu: Ị ma na Iko asompi UEFA ga-awụchi Naịjirịa?
Carlos Puyol gbaara Barcelona Bọọlụ bu ya bụ iko abịa njem nleta n'ụbọchị iri na isii nke ọnwa Epreelụ.
Ya bụ iko ga-abịa ya bụ njem na Legọs nakwa Uyo.
Ebonyi steeti,
Odeakwụkwọ ukwu INEC Ebonyi Steeti bụ Andy Ezeani gwara BBC Igbo na INEC Ebonyi steeti ataala ụkwa jaa eze n'ihe gbara ntuliaka 2019.
Oliver Osi onye nọchite anya ọgbọnta vootu Ivo ebe ọ na-etinye aka n'akwụkwọ mgbe ọ nwetere asambodo ya
INEC nyere ndị meriri na ntuliaka 2019 asambodo ha iji wete ya bụ ndọrọndọrọ ọchịchị na njedebe.
2019 Election: Lee ndị dị afọ 18-40 chọrọ ịnọchite ndị Ebonyi steeti
Taa ka a ga-eme ntuliaka ọkwa gọvanọ
ASUU ga-enyocha ọchụchụ Ebonyi State University chụrụ ndị nkuzi'
Mmeme a bụ nke naanị ndị omeiwu mmeriri bịara gara ụbọchị Tọzde.
N'okwu ya, Andy Ezeani kwuru na "ihe niile gara werewere mana Gọvanọ abịaghị".
Mgbe anyị jụrụ ya ka ọ bụ na Gọvanọ amaghị na a ga-enye asambodo ụbọchị ahụ, Ezeani zara na "mgbe anyị ji nweta ikike n'Abuja ịme ya bụ ihe, anyị kpọrọ Gọvanọ Umahi bụ onye sị na ya anọghị na Naịjirịa mgbe ahụ, na ya gara ezumike n'ala Bekee."
Ezeani sị na a ga-enye Umahi asambodo nke ya mgbe ọ lọtara.
Ahmadu Fintri nke PDP eturula ụgọ n'Adamawa
Ngalaba na-ahụ maka ntuliaka bụ INEC n'ịchafụ apọpụtala Ahmadu Fintri nke PDP dịka onye meriri mmeju ntuliaka e mere na Adamawa ụbọịchị Tọzde.
Fintri onye meriri na ọnọdụ vootu 44 dị n'okpuru ọchịchị 14 ebe e mere ntuliaka ahụ meriri Bubrilla Bindow nke APC.
O nwetara vootu 376,552, ebe Bindow nwetara 336,386 votes.
N'otu aka ahụ, Abdulazeez Nyako gbara onye nke atọ dịka o nwetara 113,237.
Cheta na INEC kwuburu na ntuliaka gọvanọ e mere n'abalị itoolu nke ọnwa maachị 'ezughị ịkpọpụta mmeri.
Emume ụbọchị ọmụmụ Tinubu
Ihe ọmụmụ Tinubu haziri maka ncheta ọmụmụ ya ụbọchị 28 nke ọnwa atọ n'afo 2019.
Onyeisiala Muhammadụ Buhari abịaghị emume ncheta ọmụmụ Ahmed Tinubu agbanyeghị na e butere ya n'Abuja.
Ntuliaka Adamawa
N'Adamawa Ahmadu Fintiri nke PDP ewerela vootu dị puku narị atọ na iri
asaa na isi na ụma (376,552) merie Jibrilla Bindow nke APC nwere vootu pụkụ narị atọ na iri atọ na ụma (336,386).
Gonzalo Higuain awusala ọwa
Gonzalo Higuain
Gonzalo Higuain awụsala ọwa n'ihe gbasara ịgbara ndị mba Ajentina bọolụ.
Higuain dị afọ iri atọ na otu kwuru na ọ chọrọ igbado anya n'ịgbara Chelsea bọọlụ ugbua.
Gee nkeji Igbo ebe a
Lee ihe nkiri anyị ebe a
Akụkọ ga-amasị gị
Pizza, nghụeze na ụmụ mpịampịa ihe ndị ọzọ atụghị anya Naijiria na-atụbata
Okwu inwụchị Nnamdi Kanu ọzọ agbagọjughị anyị anya - Otu IPOB
Lee ihe ndị a bụ tupu ha apụta ihe
Hard drugs: Ndị na-arụ ọgwụ ike agbarụọla mmiri ala n'Enugwu
Calista Udomma Meka bụ ọnụ na-ekwuru NDLEA gwara BBC etu aka si kpara ndị na-arụ ọgwụike n'Enugwu.
A na-asị na "mmiri bụ ndụ" mana ọtụtụ mmadu n'Enugwu ahụghị nke ha ga-aṅụ ka ndị na-akụ ọgwụ ike akpọrọ "Methamphetamine" ji mgbọrọgwụ gbarụọ ala.
Agbanyeghị na ndị si ngalaba na-ahụ maka ọgwụ ike bụ National Drug Law Enforcement Agency (NDLEA) anwụchịela ndị a ma gbachie ebe ha nọ na-arụ arụ a, mmiri ala dị na mpaghara Trans-Ekulu emebiela.
Codeine: Nafdac emechiela ụlọọrụ ọgwụ atọ
Mmachi Codeine: Ọgwụ ụkwara adaala ọnụ
Gọọmentị amachiela Kodin mana ọ ka na-eru anyị aka
Calista Udomma Meka gwara BBC na ọ bụ otu onye aka kpara ebe o bu akpa ọgwụ ike efedrin gbara ama eji nwụchie ndị a na-akpa ike a, ma chọpụta ebe nsogbu mmiri ndị bi na Trans-Ekulu na-agabiga.
NDLEA sị na onye nọ n'isi ndị na-akpa ike a bụ otu nwoke bi Saụt Afịrịka aha ya bụ Christian Chibuzor.
Calista kwuru sị; "Christian anọghị mgbe anyị gara ọrụ n'ụlọ ahụ, mana a hụrụ na ọ bụ ebe a na-akpọsa ụgbọala ka a nọ na-aku ọgwụ ike a."
Ndị e jidere n'ụlọ a bụ Christopher Eze, Ikechukwu Umahi na Paul Eze.
Otu nwoke bi na mpaghara Phase 2 na Trans-Ekulu aha ya bụ Ogunedo Emeruole, gwara ndị ntaakụkọ Vanguard na ha "bidoro hụwa mgbanwe n'ime mmiri ha na-ekute n'ọmị mmiri, mana tupu nke ahụ emee, anyi na-anụ ajọ isi si be agbataobi anyị."
Ọ sị: "Anyị che na onye kwatara ọhụrụ gbara ọgwụ anwụ mana ya bụ ajọ isi akwụsịghị.
O ruru mgbe anyị bidoro ịhụ mmanụ n'ime mmiri anyị na-ekute.	 	 
Mmiri a na-esi ajọ isi.	 	 
Ya mere anyị ji kpọọ ndị na-egwu ọmị, mana isi ahụ ka ha ike.	 	 
Ọ tụrụ anyị n'anya mgbe ndị NDLEA bịara gwa anyị na o si n'aka agbataobi anyị."
Maazị Emeruole gara n'ihu kwuo na ha amaghị onye agbataobi ha a, makana ọ naghị apụta n'ime ụgbọala ya ma ọ bịa.
Meka gwara BBC Igbo na a na-ere ọgwụ ike a na-arụpụta n'ụlọ a na mba ofesi.
Ndị ọrụ gọọmentị Lagos Steeti awakpola onye ntaakụkọ BBC
Ndị ọrụ gọọmenti Lagos Steeti wakporo onyentaakụkọ BBC ma narakwa ya ngwa ọrụ ya n'ike.
Ụgbọala na-agafee
Ndị ọrụ gọọmentị a nara onye ọrụ BBC ngwa ọrụ ya n'ike
Ndị na ahụ maka gburugburu na Lagos Steeti bụ Lagos State Minsitry of Environment naraala onye nataakụkọ British Broadcasting Corporation (BBC) ngwa ọrụ ya wee wepụ ihe niile osetere ma were ya bụ ngwa ọrụ gbalaga.
Ndị ngalaba gọọmentị a bịara ebe ndị na-arụzị ugbọala na anọ, bụ nke dịnyara ebe a na-awaufu aghighịa nke a na-akpọ Olushosun, ịgbachị ya.
Gọọmentị Lagos Steetị kpebiri na-aga agbachị mpaghara Olushosun maka ọkụ na-agba n'ime ebe a na-ekpopu aghighịa kemgbe izuụka gara aga.
O ka ha bịara ọrụ ka ha narịrị onye ntaakụkọ BBC bụ Joshua Ajayi ngwa ọrụ ya.
Maazi Ajayi nọ na-agba ndị mgbachị a metụtara mgbe ndị ọrụ gọọmentị wakporo ya.
Akụkọ ndị ọzọ ga-amasị:
Ugbọala Uber na-akwọ onwe ya gburu mmadụ
Gịnị ka gọọmentị ga-eme maka ikpofu ahịhịa?
Onye du ndị a bụ Awoniyi Joshua, bu osote onyeisi na ngalaba gọọmetị Lagos ahụ.
Maazị Joshua nyere ndị ọru ya ikike ha gbachie ebe ahu ndị na-arụ ụgbọala na-anọ, agbanyeghị na ndị mmadụ na arịọ ka ha bụpụ ụgbọala andị mmadu nọ na ime ebe ahụ.
Otutu n'ime ndị ọrụ ụgbọala na-agba mbọ ịbụpụ ụgbọala dị n'ime ebe ahụ.
BBC ebidola mbasa ozi na asụsụ anọ na Naịjirịa
Emechara nyeghachị onye BBC ngwaọrụ ya na mgbede, mana ọ mgbe onye ndụmọdụ onyenachị Lagos steetị maka mgbasa ozi bụ Idowu Ajanaku tinyere ọnu n'okwu.
Onye ode akwụkwọ  Lagos Steeti bụ Abiodun Bamgboye, ka ọ na eme ka ọgbachịtere gọọmentị ọnu maka ihe ndị ọrụ ha mere, rịọ ndị ntaakụkọ ka ha kpachara anya ha ma ha na-etinye ọnụ n'okwu dị otua, maka onwere ike bute ọgbaghara, okachasị ugbua election na-abịa nso.
Mana o kwọwanughị ihe mere eji nara onye Ajayi ngwaọru ya, ka ọbụ etu ha siri mepe ya wee wepu ihe onyonyo na foto dị n'ime ya.
Tupu okwuo okwu a, onye bụ osote akana-achị ndi a na arụ ọgbọala bụ Olaniyi Adeoti gwara BBC na ndi otu ha na ndị gọọmentị a nwere nzụkọ n'otu elekere tupu ha abịa ịgbachi ebe a ha na arụ ọlụ.
Ebe ka anyi na enweta ihe anyi ji eri nri, kedụ ebe ha chọro ka anyị ga?
Gọọmentị a kwere anyi nkwa mgbanwe, mana ọ afụfụ ka anyi na ahụ.	 	 
"Ha na ata anyị ahụhụ, ha kwesiri inye anyi ohere ibupu ugboala dị n'ebe a.
Ebe a na-arụ ụgbọala ruru 45,"
O kwuru mgbe ọ kpọrọ BBC gagharịa ebe a na-arụ ọrụ.	 	 
Maazi Adeoti, ka ndị ọzọ nọ ebe ahụ si na ụlọọrụ ha ama nwe nchekwa ma gọọmentị mechie ebe ahụ.	 	 
Onye ọzọ na ebe ahụ achoghi ka akpọ aha ha sịrị na nsogbu ha sitere n'aka ndọrọndọro ndị ngalaba gọọmenti Lagos aka ha dị na gbụrụgbụrụ na ọrụ ụgbọala.	 	 
Otu onye anya hụru ihe mere kwuru na mmechị a aka na-achị Lagos Steetị bu Akinwunmi Ambode nyere iwu ya bụ nke ebe a na-atupu aghighia na Olushosun ogbughi ebe ndi mechanic na arụ ọrụ.	 	 
Ndi ụlo ha di na gbụrụgbụrụ Olushosun na enwe ezigbote nsogbu ahuike make aṅụrụ na-akwa ha kemgbe ọku bara abe ahu na izuụka gara aga.
Ugbua, ndi bi ebe ahu ji akwa ekechi ime ha.	 	 
Na Friday, Ambode sịrị na ihe ha jiri mechie Olushosun bụ maka ebe ahu abughị ebe mmadu kwesiri ịnọ.	 	 
Ndị ụlọ mkpọrọ eleela ule nke a kpọrọ UTME iji banye Mahadum	 	 
BBC Igbo gara ileta ndị nọ n'ụlọ mkpọrọ n'Ikoyi Lagos ebe ha lere ule UTME ma jụta kwa ha ihe bụ ọdịnihu ha.	 	 
Akụkọ ga-amasị gị: Ọrụ si n'aka: Jessica Nwankwo	 	 
Ike Ekweremadu 'tụrụ asị ma zo akụnaụba ya'	 	 
Gọọmenti etiti ebola osote onyeisi ndị Sineti bụ Ike Ekweremadu ebubo na ọ tụrụ asị n'ikwuputa akụnaụba ya .
Ike Ekweremmadụ gụrụ akwụkwọ dịka onye ọkaiwu na mahadu Naịjirịa dị n'Enugu	 	 
Gọọmenti etiti akpọpụla osote onyeisi ndị Sineti bụ Ike Ekweremadu n'ụlọikpe ukwu dị n'Abuja ka akpachie ụfọdụ ụlọ ndị o nwere na Naịjirịa na mba ndị ọzọ.	 	 
Ha kwuru na ọ tụrụ asị n'ikwupụta akụnaụba o nwere nye ndị ụlọọrụ Code of Conduct tupu o were oche ọchịchị
N'ime ụlọ ndị a, itoolu dị na Naịjirịa, asatọ dị na Dubaị, atọ dị na Flọrịda, ebe abụọ dị na Lọndọn.	 	 
Ekweremadu: Ike agwụla ndị ụlọ ome iwu	 	 
Saraki ga-alaghachị n'ụlọ ikpe	 	 
Onyeisi otu nyocha na iweghachi akụnaụba Naijiria nke onyeisiala hiwere bụ Okoi Obono-Obla kwuru na Ekweremadu ekwupụtaghị akụ ya niile n'ime akwụkwọ nkwupụta odere n'ọnwa Juunu nke afọ 2007 nakwa 2015.	 	 
Ndị otu a site n'ọnụ ọkaiwu Festus Keyamo gwara ụlọikpe na-enyocha Ekweremadu maka ị da iwu ndị Code of coduct nyere ndị nọ n'ọchịchị.	 	 
Akwụkọ ha degara ụlọikpe kwuru ka-akpachie ụlọ ndị ahụ Ekweremadu nwere rue mgbe ha ga-emecha nyọcha banyere ya.
Ebubo ndọrọndọrọ ọchịchị	 	 
Ekweremadu site n'ọnụ onye ndụmaọdụ ya na mgbasa ozi bụ Uche Anichukwu kwuru na okwuputala akụnaụba ya niile nye ndị ụlọọrụ Code of Conduct dịka e dere n'iwu.	 	 
"Ndị nyocha a jụrụ maka akwụkwọ nkwuputa bụkwanụ nke enyere haa ma ha achọghị ileba ya anya, maka ọ bụ ihe ndọrọndọrọ ọchịọchị nke 2019.
Ndị Sịnetọ agwala ndị ọkaiwu maka nke a, ha ga-ezute ndị a n'ụlọikpe.
Akụkọ ndị ga-amasị gị: Ego ole ka ndị ụlọikpe na-eri?
Mikel agaghị eso sọọ mpi na Poland
Mbọ ndị BBC gbara iji nweta ndị otu Ekweremadu na ndị ụlọọrụ Code of conduct enweghị isi, dịka ha azaghị ekwentị ha.
Cheta na onyeisi ndị Sịneti bụ Bukola Saraki ka na-azara ọnụ ya ugbua gbasara otu ebubo nkwuputa akụnaụba ahụ.
Nke pụtara na ndị isi ọchịchị Sịneti abụọ nọ n'ime ọgbaghara nkwuputa akụnaụba ha.
Ndị uweojii na Spain anwụchiela otu na-azụ ohu akwụna
Akụkọ na-akọwa na ụmụnwaanyị ahu esi n'aka ndị otu ahụ tọghapụ bi n'ebe ekwesịghị ka anụmanụ nọrọ na ya.
Ndị oji na -arụ ọrụ abalị na mba Yuropụ dị icheiche
Ndị uweoji na mba Spain a tọghapụ la ụmụnwaanyị ruru iri atọ n'itoolu esi na Naịjiria bubata na Spain ị rụ ọrụ akwụna.
Ọtụtụ n'ime ụmụnwaanyị a ndị emere ntọghapụ bụ ụmụaka anwụchịrị n'ike na Naịjịrịa ma tinye kwa ha n'ọrụ ahụ n'ike.
Europol bụ otụ ndị uweoji nke mba Europe ekwuola na ha chọtara ụmụnwaanyị a ebe ha bi n'ime ọgba ebe otu ahụ jichiri ha.
Ha sị kwa na otu ahụ ama ama tinyere ụmụnwaanyị ahụ n'ọrụ maka ị kwụghachị ụgwọ ruru nde euro iri atọ ha boro ụmụnwaanyị ahụ.
Mmadụ ruru iri asato n'itoolu ka anwụchiri n'okwu a, n'ime ha bu onye egwu Naịjiria ama ama mana enyebeghị aha ya.
Ejichiri ya ebe ọ sị Spain a laghachi Naịjiria mgbe ọ rụchara ihe onyonyo egwu ya.
Akụkọ ga-amasị gị:
China na Amerika na-ama aka n'ihu
Onye jichiri ndị mmadụ anwụọla na France
Bill Gate ekwutechaghị ya-Ọkamụta
Mba 20 esonyela ịchụpụ ndị Rọshịa
Mba Ọstrelia esonyela mba ruru ọnụ ọgụgụ 20 na-achụpụ ndị mba Rọshịa nọ n'obodo ha maka onye e nyere nsị.
Malcom Turnbull
Onyeisi mba Ọstrelia bụ Turnbull kwuru na agwa a bụ maka ihe ndị Rọshịa mere
Mba Ọstrelia abụrụla mba ọhụrụ so achụpụ ndị mba Rọshịa nọ na mba ha arụ ọrụ dịka ndị nyocha nzuzo iji kwado mba UK maka nsị e nyere onye bubu onye nyocha nzuzo nke Rọshịa nọ na UK.
Onyeisi mba Ọstrelia bụ Malcolm Turnbull kwuru na nsị ahụ e nyere na Salisbury bụ agha e busoro mba niile.
Ihe karịrị ndị ọrụ Rọshịa mmadụ 100 ka-achụpụrụ site na mba dị icheiche na US na Eu ụnyaahụ.
Mba Rọshịa ekwela nkwa na ha ga-azaghachi mba ndị niile chụpụrụ ndị ha etu ha si mee ha.
Russia ga-achụ ndị ọrụ UK mmadụ 23
Putin ga-achị Rọshịa afọ isii ọzọ
Rọshịa agọnarịala na aka ha dị na nsị ahụ e nyere Sergei Skripa na nwa ya nwaanyị, Yulia na Salisbury dị mpaghara ọdịda mba Ịngịland. Ndị nyocha kwuru na nsị ahụ e nyere ha bụ ngwọagha ndị agha dịka mmadụ abụọ ahụ ka nọ n'ajọ ọnọdụ n'ụlọọgwụ.
Ọstrelia na-achụpụ mmadụ abụọ bụ ndị nyocha nzuzo a na-amaghị maka ha.
Akụkọ ndị ga-amasị gị: Mmadụ anọ chọrọ ịna Buhari ọkwa ya
Kedụ isi ụka Naijiria na Boko Haram?
Achọghị m ị na-echekwube nwoke inye m ego'
Ụlọikpe sị Abaribe kpọpụta Nnamdi Kanu
Ụlọikpe ukwu dị n'Abuja akpọla Enyinnaya Abaribe ka ọ kpọpụta Nnamdi Kanu ma ọ bụ ọ gaa mkpọrọ
Nnandi Kanu n'ụlọikpe Abuja
Abaribe, El-shalom na Tochukwu Uchendụ gbaara Nnamdi Kanu akaebe mgbe eji ya eji.
Ụlọikpe ukwu nke Binta Nyako nọ n'isi ya enyela iwu ka Enyinnaya Abaribe na mmadụ abụọ ndị ọzọ kpọpụta Nnamdị Kanu n'ụlọikpe mgbe a ga-ekpe ikpe ya ọzọ n'ọnwa June ma ọ bụ ha aga mkpọrọ.
Abaribe, onye ụkọchukwu ndị Juu bụ El-shalom na otu onye bi na Abuja bụ Tochukwu Uchendu gbaara Nnamdi Kanu akaebe e jiri tọpụ ya n'ụlọmkpọrọ.
Kanu bụ onye a na-ekpe ikpe maka imegidee ọchịchị ala Naijiria bụ onye a na-achọ achọ kemgbe ọnwa Septemba, afọ 2017 ka ndị agha Naijiria wakpochara ụlọ ha oge ha gbara Egwu Eke na mpaghara ahụ.
Ka ebulitere ikpe ahụ, ọka iwu na ekpechitere ndị ahụ bụ Chukwuma Machukwu Umeh, kwuru na enyebeghị ha akwụkwọ ụlọikpe nke kwupụtara iw ọkụ ahụ onye ọkaikpe nyere.
Akụkọ ndị ọzọ ga-amasị gị
Mgbanwe ego: Dọla ọdaala n'akụkụ Naịra?
Enwe achụpụla ndị mmadụ na Legọs
Atiku etinyela ụkwụ na ndọrọndọrọ 2019
Gere akụkọ mere ụnyaahụ n'otu nkeji
Ihe nkiri
Na Facebook Live, anyị kpara maka ịdamba ntuliaka ji ndị Igbo nke bekee kpọrọ voter's apathy.
Ụlọọrụ ntaakụkọ Uganda:Kọọ maka mwakpo emere gị ma nweta karama mmanya
Ndị ntaakụkọ Uganda akpasuola ndị mmadụ iwe maka ihe ha kwuru gbasara inye ndị awakporo karama mmanya.
Ndị Daily Monitor arịọla ndị mmadụ mgbaghara maka ihe ha dere
Ndị ntaakụkọ Daily Monitor dị na Uganda akpasuola ndị mmadụ iwe na soshal midịa maka ihe ha dere gbasara ụmụnwaanyị a wakporo n'ike.
N'ihe ha dere, ha kwuru sị na nwaanyị ọbụla a wakporo n'ike ga-ezitera ha akụkọ ihe ọ gabigara, ga-enwe ohere ịnweta otu "karama mmanya dị oke ọnụahịa".
Dịka ihe gọọmentị ndị Uganda depụtara n'afọ garaaga, a wakpooloa ihe karịrị otu n'ime ụmụnwaanyị ise ruru afọ 15 ruo 49.
Mana Daily Monitor kwuru na akụkọ ọzọ e depụtara gosiri na ọnụọgụgụ ụmụnwaanyị a wakporo karịrị etu ahụ.
Dịka ha siri kwuo, o ruru pasentị 51 bụ ndị ga-enweta mmekpa ahụ n'aka ụmụnwoke ha na ha nwere mmekọ n'ime ndụ ha.
Na mbido ọnwa Maachị a, ndị mmadụ tara otu onye omeiwu Uganda ezigbo ụta maka ihe o kwuru n'onyonyo sị "dịka nwoke ị bụ, ị kwesịrị ị na-eti nwunye gị ihe.
Ị kwesịrị ịmetụ ya nwaobere aka, tie ya ihe iji hazigharịa omume ya.
Akụkọ ga-amasị gị
Kedụ ihe mere Buhari ji bịa Legọs?
Ndị njem ụgbọelu atọla taa
Melaye chọrọ ịgba onyeisi uweojii akwụkwọ
Kemgbe ndị mmadụ ji tinye ọnụ n'okwu a, ndị Daily Monitor arịọla mgbaghara maka 'nghọtaghie ọbụla' ihe ha dere buterela ndị mmadụ.
Ha ehichapụkwala ihe ha dere n'igwe okwu, mana ọ kwụsịghị ụfọdụ ndị mmadụ ikwuputa iwe ha.
Ị ma agwọ abacha?
Abacha so na nri ndị Igbo na-ejighị egwu egwu, lee ụzọ pụrụiche esi agwọ ya ka ọ tọọ ụtọ.
Abacha
Abacha bụ nrị e jiri mara ndị Enugwu steetị
Abacha bụ nrị na-amasị ndị mmadụ niile rịrị ya nke ukwuu. Nrị a sitere n'aka ndị Igbo, mana ọ bụ ndị Enugwu steeti ka e ji ya mara.
A na-eji abacha kpọrọ nkụ maọbụ nke mmiri eme ya. Abacha a si n'akpụ.
E sịchaa ya n'ọkụ, e be ya kịrịkịrị. Eme chaa, etinye akpụ a na mmịrị oyi, ebe ọ ga-adị chi wee foo. Asaachaa ya, agbaa ya n'anwụ maobụ ya etu a dịka ụdịrị nke akpọrọ abacha mmiri.
Ị ma ihe ole na ole e ji ama ofe ndị Igbo?
Lee nri di iche iche esi n'akpụ emepụta
Abacha agwọrọagwọ anaghị afịa ahụ ị mụta. Lee ka esi eme ya (mana, amatakwa na obodo di icheiche nwere etu ha si eme nke ha).
Ihe ị ga-eji agwọ ya:
Mmanụ nri
Ugba/Ukpaka
Oporo akwọrọ akwọ
Ose na yabasị
Aṅara a sara asa/akwụkwọ aṅara e biri ebi  (ma ị chọọ)
Akwụkwọ ụtazị e biri ebi (ma ị chọọ)
Mkpụrụ ehu akwọrọ akwọ
Ogiri (ma ị chọọ)
Akanwụ
Abacha kpọrọ nkụ/ maọbụ nke mmiri
Azụ (nke ọbụla ị chọrọ)
Ngwa nrị ndị ọzọ.
E si n'akpụ enweta abacha
Etu esi agwọ ya
Abacha n'atọ ụtọ sitere n'ihe dị icheiche etinyere na ya. Ị ga-eso usoro obere obere ka ị nweta ihe ị chọrọ.
Ka anyị bido.
Tinye abacha gị na mmịrị dịtụ ọkụ, chere ka nkejị atọ gaa, wụnye ya na myọ, dosaa ya n'efere
Wunye mmanụ nri n'ite. Tinye akanwu. Kpaghaa ya nke ọma ka ọ ghọrọ ncha. Tinye ehu ma ị chọọ
Tinye oporo, ose, ngwa nrị na yabasị (tinye ụgba na ogiri ma ị chọọ). Kpagharịa ha niile ọnụ
Tinye abacha n'ite gwakọrita ha niile ọnụ
Tinye nnu maọbụ na ngwa nri ga ezu ya
Sie ya nwobere oge (ntabi anya ise/iri) n'ọkụ ma ị chọọ ka ọ dị ọkụ
Nrị eghego!
Kunye nrị a n'efere, tinye ụtazị, aṅara/akwụkwọ aṅara, azụ, anụ na ihe ndị ọzọ ka i siri chọọ.
Onwekwara etu ozọ esi esi ya bu nrị
Weta akanwu. Tinye ya n'efere, tinye otu iko mmịrị jụrụ oyi. Kpagha ya ọfụma
Tinye manụ, kpagha ya rue mgbe ọgbara ụfụfụ
Tinye abacha n'ime ya, bido ịgwọ ya
Na entiye mmiri etu ị si chọ
Kunye ya n'efere wee kwanye ya azụ, anụ ewu/ehi, kanda maọbụ okporoko na ihe ndị ọzọ chọọ ya mma
Ọ bụrụ azụ ndụ, ghee ya eghee maọbụ mịa ya n'ọkụ
Ọ bụrụ okporoko maọbụ azụ kpọrọ nkụ, tinye ya na mmịrị ọkụ, wepukwa ọkpụkpụ dị na azụ ahu.
Jiri ihe ọbụla ị chọrọ rie ya
Rie nrị gị, hichaa ọnụ. Ṅụọ nkwọ ọcha. Ị ga-ekwe n'ịsị maka ọ ga-adị ụtọ!
Akụkọ ga-amasị gị
Ihe ị na-amaghị maka ụkwa ị na-eri
Ịma esi ofe egwusi? Mụta ya ebe a
Nwanyị bu egbe emerụọla mmadụ ato ahụ n'isiụlọọrụ YouTube
Mmadụ abụọ emerụọla ahụ site na mgbo ebe otu onye ọzọ lojiri ọkpa ebe ọ na-agba ọsọ na mwakpo Youtube.
Ndị uweoji n'ihu ụlọọrụ Youtube
Youtube bụ ụlọọrụ nọ n'ọkpuru Google
Ndị uweoji na mpaghara ugwu California ekwuola n'otu nwaanyị bu egbe emerụọla mmadụ atọ ahụ n'isiụlọọrụ na-emepụta ihe onoyonyo a kpọrọ Youtube tupu o gbuo onwe ya.
Ndị ntaakụkọ na mba Amerika enye la aha nwanyị a ka Nasim Aghadam ma kwukwa na ọ bụ esemoku ezịnaụlọ kpatara mwakpo a
E chere na otu nwoke so na ndị merụrụ ahụ ụnyahụ bụ enyi ya nwoke ụlọọrụ, CBS na-ekwu.
Umu nwaanyị abụọ dị afọ 32 na ọzọ dị 27 merụrụ ahụ na mwakpo a.
N'agbanyehi nke a ndị ntaakụko na-ekwu, ndị uweoji ekwụpụtabeghị ihe nwaanyị ji buru egbe wakpo ndị mmadụ na Youtube.
Ndị ọrụ na Youtube kọwara ihe na-eme n'elu igwe okwu:
Aghadam bụbu onye na-emepụta ihe onyonyo na Youtube katọrọ Youtube n'oge gara aga maka ọ sị na ha na-akpachị ihe onyonyo ya.
Akụkọ ga-amasị gị
Ndị nchịkọta ise nwere ike ịnọchi Conte
Ibrahimovic ejirela goolu abụo bata LA Galaxy
Nwanne egbuola nwanne ya na Sango Ota
Ị ma na ọjị anaghị anụ bekee n'ala Igbo?
Igbo na-asị n'onye wetara ọjị wetara ndụ, ya mere ọjị ji bụrụ ihe dị oke mkpa n'omenala Igbo.
Oji Igbo
Onye wetara ọjị wetara ndụ'
Ọjị bụ otu ihe ị ga-ahụrịrị n'emume ọbụla gbasara ala Igbo.
Ọjị na ịwa ọjị dị oke mkpa n'omenala ndị Igbo, maka na Igbo na-ekwu na "onye wetara ọjị wetara ndụ".
Ụfọdụ ndị Igbo kwenyere na ỌJỊ pụtara "Omenala Jikọtara Igbo".
Etu esi enweta ọjị
Ọjị bụ mkpụrụ osisi a na-akụ akụ ma na ọ na-epukwara onwe ya.
Ọjị nwere ike ịmị n'ụlọ ma mịkwaa n'ọhịa.
Ụdịrị ọjị dị
Enwere ụdịrị ọjị dị iche iche, ụfọdụ na-aza aha site n'etu o si mịpụta.
Abịa na Naịjirịa, enwere ọjị Igbo ma nwee ọjị ugwu Awụsa ma nwekwaa nke ndị ọdịda anyanwụ bụ ndị Yoroba.
Ọjị Igbo na-agbakarị n'ibe sitere n'atọ ruo ibe asaa.
Igbo na-akwanyere ọjị gbara ibe asaa ugwu, ụfọdụ na-egbukwa ọkụkọ ma ha hụ ya bụ ọjị.
Ọjị Awụsa
Aha ọjị dị iche iche
Ọjị ugo bụ nke na-acha ọcha, a na-akpọ ya ugo maka na ọ na-ama mma n'anya
Ọjị ikenga na-enwe ibe atọ, na-achakarị uhie uhie
Ọjị ndị awụsa bụ nke a na-akpọ 'gworo', ọ na-enwe ibe abụọ na-achakarị ọcha
Uru ọjị bara
Ndị Igbo kwenyere na ọjị anaghị anụ bekee n'ụzọ ọbụla, ya mere eji eji ya eme omenala ndị Igbo dị iche iche dịka:
Eji ọjị alụ nwaanyị n'ala Igbo
Eji ọjị anabata ọbịa
Eji ọjị edozi esemokwu n'etiti ndị mmadụ
Eji agba agọ ọfọ/ekpe ekpere
Eji ọjị achụ aja
Eji ọjị agba ndụ
Eji ọjị akwa ozu
N'ala Igbo, inye onye ọbịa ọjị gosiri na ị nabatara ya, o na-egosikwa na ị hụrụ ya n'anya nke ukwuu ma nwekwaa ntụkwasị obi n'ebe ọ nọ.
Ihe a na-eji ata ọjị
N'omenala Igbo, enwere ihe ndị ọzọ a na-eji ata ọjị
Ose ọjị nke bekee kpọrọ alligator pepper
Akị ilu nke bekee kpọrọ bitter kola
Mmịmị
Ụfọdụ na-eji nzu ata ọjị
Ose ọjị akwọrọ akwọ
Ịwa ọjị
Tupu awaa ọjị n'ala Igbo, a na-ebu ụzọ gọọ ọjị (kpeere ya ekpere). Ọ bụ iwu na onye kachasị bụrụ okenye ga-agọ ọjị, ebe ụfọdụ na-enye onye kacha bụrụ nwata ka ọ waa ya ma kesaa ya.
Nwoke anaghị awa ọjị na be ndị ọgọ ya, ọ gaghị awakwa ọjị ebe ndị tọrọ ya nọ na-abụghị ma ha nyere ya ikike ịwa ya.
Ọ bụkwa iwu na nwaanyị anaghị awa ọjị n'ala Igbo.
Ọjị na ụmụnwaanyị
N'ala Igbo, nwaanyị anaghị arị elu ọjị, ọ naghị aghọtu ọjị n'osisi ya.
Nwaanyị anaghị agọ ọjị.
Nwaanyi anaghị arị oji elu mana nwaanyị na-ere oji
Anaghị ekwe ka nwaanyị tinye aka n'ime efere were ọjị ma ọ bụrụ na ụmụnwoke nọ ebe ahụ ewerechabeghị.
Ụfọdụ na-aga n'ihu were aka ha nye nwaanyị ọjị ka ọ ghara inwe ohere tinye aka n'efere e jiri kee ọjị.
Lee ihe nkiri a ịhụ ka Pete Edochie si gọọrọ BBC Igbo ọjị:
Na ụka bịara egbochighị ndị mmadụ iji ọjị ekpe ekpere dịka esi eme ya mgbe gboo.
Lee nri ogbenye 10 ọgaranya na-erizi
Ụfọdụ nri a ma na mbụ dịka nke ndị ogbenye bụzi ihe ndị ọgaranya wakporo n'ihi okwu gbasara ahụike.
N'ala Naijiria, ihe dịka afọ iri atọ maọbụ iri anọ gara aga, a na-ahụ ụfọdụ nri dịka nri ndị ihe na-esiri ike.
Ọtụtụ nri ndị a bụ nri ndị mmadụ na-enwetara onwe ha n'ugbo ha maọbụ zụta ọnụ ala n'ime ahịa n'ihi na ndị na-achọ ha adịghị ọtụtụ.
Mana ugbua, nri ndị a bụzị ihe na-amasị ndị ọgaraanya n'ihi mbawanye ọrịa tara nchara dịka ọbara mgbalielụ, ọrịa shuga, ọrịa obi, ọtụrụọkara (stroke), kansa na oke ibu bụ ọrịa ndị a na-ewe dịka 'ọrịa ndị ọgaranya'.
Na nchọpụta ngalaba na-ahụ maka ahụike na mba ụwa bụ WHO n'aha ịchafụ mere n'afọ 2008, ndị Naijiria pasenti 11.2 n'ime nde 169 bụ ndị nwere ọbara mgbalielụ ebe pasenti 2.7 nwere ọrịa shuga.
Egwu ọrịa ndị a mere ọtụtụ ndị mmadụ ji alaghachị na nri a na-eleda anya na mbụ nke mere na ugbua nrị ndịa a na-ada oke ọnụahịa nke bụ na aka ụmụogbenye anaghị eruzị ha.
Lee 10 n'ime nri ndị ahụ:
1.  Azụ friji
A na-ahụbu azụ friji dịka nri ndị ogbenye
Ihe karịrị afọ iri atọ gara aga, a na-ahụ iji azụ 'friji' sie nri n'ụlọ ndị ogbenye, ụmụakwụkwọ maọbụ mgbe ego adịghị mmadụ n'akpa, ebe anụ ehi maọbụ anụ ọkụkọ bụ maka ndị rijuru afọ.
Otu onye bi na Lagos bụ Kingsley Udofa kọwara anya a na-eleda azụ mbụ n'okwu ya sị: "O nwere oge n'ala anyị bụ Naijiria mgbe azụ friji bụ maka ndị ogbenye.
Oge ahụ, a na-akpọ azụ friji aha ọjọọ dị icheiche iji kwaa ya emo dịka, 'Ozu azụ' n'asụsụ Igbo; 'Ókù Ékò' n'asụsụ Yoruba nke pụtara, 'Ozu Lagos' ; 'Àkpa asuko nse' n'asụsụ Ibibio nke pụtara, 'ọ nwụrụ anwụ ma mụrụ anya.' Ndị mmadụ na-ahara ịzụ ma rie azụ ndụ.
Ugbua, egwu adagharịala. Azụ friji bụ ahụghị ma erighị nke ọtụtụ mmadụ gunyere ndị ọgaranya nke bụ na azụ na-adazị oke ọnụ n'ahịa.
Ihe ị na-amaghị maka ụkwa ị na-eri
Kedu ihe ofe Egusi gị na-enye ahụ gị?
Ị ma etu esi agwọ abacha? Mụta ya ebe a
Dịka Mịnịsta nta na-ahụ maka ọrụugbo bụ Sen Heineken Lokpobiri siri kwuo, ndị Naijiria na-eri azụ ruru nde 3.2 metrik tọn kwa afọ nke a na-atụbata ihe karịrị pasentị iri asatọ n'ime ya.
Mata na metrik tọn puku iri pụtara kọntena puku nari atọ iri atọ na anọ.
2. Ede
Ede na-agalazị oke ọnụ
Ọ bụ ede ụrị ka ọ bụ ede koko ma ọ bụ achịcha, ede bụ nri ụganị, nrị ndị onweghị ka ọra ha ji agbado ume n'ihi na ha enweghị ego zụrụ ji.
Mana ugbua, nri ede bụzị ụkwa achị n'aka ya a na-agba n'ihi na oke na ngwere na-erizi ya.
Ewepụ obodo jiri ụtaraede mere nnukwu nri, ndị na-asọ nsọ nrị n'ihi ọrịa dịka ọrịa shuga, ọbara mgbalielu na ndị chọrọ ịta ahụ ekweghịzị ka aka ogbenye rute ede, nke na i go ede e ji esi ofe dịzị ka igo ahịa iwu.
Ndị kpọrọ Zakzaky gawa ụlọikpe bụ gọọmenti Kaduna bu ndị na ebo ya ebubo na o gbụrụ onye agha Naịjirịa mgbe ndị na eso ya na ndịgha nwere nsogbu n'afọ 2015.
Gọọmenti etiti ọ na-ahọrọ mkpebi ụlọikpe?
Akụkọ dị mkpa taa: Tọghapụ Elzakzaky - Shiite
Anyị nwụchiri ndị Shiite 115- Uweojii
Mmadụ abụọ ọzọ eji aka bụ Yakoub Yahaya Katsina na Sanụsi Abdulkadar Koki apụtaghị n'ụlọikpe ta.
N'ụlọikpe, agụọrọ Zakzaky ebubo a na-ebo ya, mana o kwuru na aka ya adịghi na ya.
Maxwell Kenyon, bụ onye ọkaiwu Zakzaky, si ka ulọikpe nye ohere igbapụta ya na mkporo, mana ọkaikpe ekweghị.
Ọkaikpe Kurada si ka Kenyon de ihe ọchọrọ ede.
Onye nọchịtere anya ndị gọọmentị Kaduna sị ka ụlọikpe kwere ka DSS ka jide Zakzaky.
Ọlụikpe kwenyere na nke a, sị ka akpọghachie Zakzaky Abuja.
Ụlọikpe gakwara n'ihu kwuo na ọ bụ n'ụbọchị 21 nke ọnwa Juun ka ha ga etinye ọnu ọzọ n'ikpe a.
Mana, ndị Shi'a si na ha ekweghị n'ije a mere.
N'akwụkwọ ha dere, Abdulhamid Bello, bu otu n'ime ndi isi ha, kwuru na ha ga aga n'ihu na-eme ngaghari iwe ha.
Ọ bu gọọmentị etiti ka anyị ga ata ụta ma ya bụrụ na onwere ihe mere Zakzaky, Bello kwuru.
Uwe anyị na-eyi agba nkwu
Ịlụ di maọbụ nwaanyị bụ ihe dị mkpa n’ala Igbo.
Kedụ ụdị uwe ọ ndị be anyị na-eyi?
Ejiji ndị ndị Igbo pụụ iche nke ụkwuu
Ịlụ di maọbụ nwaanyị bụ ezigbo njem na ndụ mmadụ.
Ọ bụ ihe mmadụ ole n'ole chọrọ ijide aka tupu ha ahapụ ụwa.
N'ala Igbo, nwoke gara ịlụ nwaanyị ga-amara na ọ bụghị sọọsọ nwunye ya ka ọ na-alụ.
Ọ na-alụkwa ndị be ya niile.
N'otu aka ahụ, nwaanyị na-alụ di na-alụkwa ndị be ya.
N'ihi nke a, onye ọbụla siri n'ezinụlọ ha abụọ na-etinyekọta aka ịhụ na mmemme gbasara ndị a na-achọ ịlụ onwe gara nke ọma.
Okporoụzọ Umunya ọ nyịala gọọmentị idozi?
Ịdịnotu ọdịla n'ala Ozalla?
Ihe ukwu nke dị n'alụm di na nwunye bụ uwe ha ga-eyi n'ahụ makwa nke ndị ga-abịanụ ga-eyi.
Ndị a bụ uwe dị icheiche ndị be anyị na-eyi n'ala Igbo.
Ejiji pụrụ iche
Uwe nwaanyị na-alụ dị na-adị iche maka ọ bụ ya ka onye ọbụla ga-ekiri ụbọchị ahụ.
Nke nwoke na-apụkwa iche nke ya.
Ọ bụnwaanyị ka onye ọbụla ga-ekiri ụbọchị ahụ.
Ọtụtụ ụmụ nwaanyị na-eme ịgbankwu na-eyị uwe elu na nke mwụda.
Ọbụghị iwu na uwe a ga-enwe otu agwa, mana agwa akwa nwaanyị ga-eyi ga-emejurịta ibe ya.
Aka uwe elu a nwere ike ịkwụsị ebe ọbụla.
E nwere ike iji ọla akwa dị icheiche achọ ya mma.
Uwe mwụda bụ ụdịrị akwa na-amasị ndị ibe nke nwunye na ndị agbọghọ bịara mmemme a. Ndị nwaanyị lụrụla di na-adị ama akwa n'ukwu.
Ndị nwoke na-eyi uwe elu na traụza.
Ụfọdụ na-ama akwa n'ụkwu.
Uwe isi
Nke a bụkwa uwe ọzọ dị mkpa n'ejiji alụm dị na nwunye dịka omenaala Igbo sịrị dị.
Ọdụ ịnyịnya, okpu na ọla olu bụ ụfọdụ ihe eji achọ mma
Nwaanyị nwere ike ịsụ ịchafụ n'isi.
E nwere ike itinye ola uwe n'ịchafụ nke nwaanyị ka ọma ezigbo mma.
Nwoke na-ekpu okpu isi.
O nwere ike ịbụ okpu na-acha uhie uhie, edo na ndị ọzọ.
Ọla, akpụkpọ ụkwụ na ihe ndị ọzọ
Uwe a na-eyi n'igba nkwụ nwaanyị anaghị ezu oke ma ọbụrụ na ola dị icheiche adịghị na ya.
Ọla ọcha, ọla edo, kọral, ọdụ na ọla a na-etinye n'akwa.
Ha juru eju.
Nwaanyị na nwoke na-agba uwe olu na nke aka.
Ọzọkwa, nwaanyị na nwoke nwere ike iji ọdụ ịnyịnya.
Nwaanyị nwekwara ike iji akụpe n'aka ma ọ chọọ.
Abịa na akpụkpọ ụkwụ, ndị nwaanyị na-eyi akpụkpọ ụkwụ mara mma.
Ufọdụ na-eyi nke dị elu maọbụ nke ala ka ha nwe ohere ịgba egwu.
Nke ndị nwoke bụ nke e ji akpụkpọ anụ mee.
Mkpọrọ na-eme ka ejiji nwoke
N'ikpeazu, nwoke nwere ike jide mkpọrọ o ji aga ije.
Akụkọ ndị ga-amasị gị:
I ga-egbu ụdịrị ichi a egburu mgbe gboo?
Ihe ndị ị na-ekwesịghị ime n'akụkụ onye Igbo
Uru nwaanyị abụghị sọ n'ụsọekwu
Bọjetị Naịjirịa nke 2018 ọ ga-enyere ndị ntoroọbịa aka?
Ka emechara binye aka na Bọjetị nke Naịjirịa anyị na-ele anya ịhụ etu esiri kenye ngalaba dị icheiche ego.
Ụlọomeiwu Sineti
Buhari nyere ndị ụlọoimiwu Bojet afọ 2018 ọnwa isi gara aga.
N'ụbọchị Tusde bụ Mee 15, Ụlọomeiwu nke Naịjirịa binyere aka n'akwụkwọ ga-achị mkpata na mmefụ nke akpọrọ Bọjeti 2018.
Bọjeti a ha binyere aka kwuru na Naịjirịa ga-emefu naira 9.120,334,988,225, bụ ọnụ ego jiri njere naira 500 karia ego dị na akwụkwọ onyeisiala Muhammadu Buhari nyere ya na mbụ.
Onyeisiala nyere ha tari naira 8.612.
Na ihe gosiri na gọọmentị kwusiri ike na okwu ya na ọ ga-etinye anya n'ọrụ banyere mmepe obodo ka ngalaba na-ahu maka ọkụ latrik, ọrụ na ụlọ (bụ nke akpọrọ Minsitry of Power, Works and Housing na asụsụ Bekee) bụ ndị nwetakarị ego mmefu na Bọjetị ka ha wetera Njeri naira 682 na mmanye.
Nkwa asaa Buhari kwere na ihe o mere
Agbalịkwaranụ m- Buhari
Na otu aka ahụ, ngalaba na-ahụ maka njem nwetara njeri naira 251 na mmanye.
Onyeisiala na ndị isi otu APC nwere sọsọ ọnwa ole na ole iji gosi ndị Naịjirịa ma eji ọganịrụ bịa
Ndị ọzọ bụ ngalaba na-ahu maka nchekwa nwetara njeri 157 n'ọma; ngalaba na-ahụ maka ọrụ ugbo na mmepe ime oboso nwetara njeri 149 na mmanye; ngalaba na-ahụ maka mmiri nwetara njeri naira 147 n'ọma; ngalaba na-ahụ maka azụmahịa nwetara njeri naira 105 n'ọma.
Ndị nọ na okpuru bụ ngalaba na-ahụ maka akwụkwụọ na nke ahuike.
Ngalaba akwụkwọ nwetara njeri naira 102 n'ọma ka Ahuike nwetara njeri naira 86 na ọma.
Ngala na-ahụ maka ihe banyere Naịja Delta nwetara njeri 58,082,611,977 ka nke na-ahụ maka gbụrụgbụru nwetara mpekatampe n'ime ha niile.
Ha nwetara njeri naira 17 n'ọma.
Ngalaba na-ahụ maka ọrụ, ọkụ na ụlọ bu ndị nwetara ego karịa na Bọjetị 2018
Na ihe ọzọ gosiri na gọọmentị tinyere uche na ọrụ mmepe bu etụ ha sị nye ngalaba ha kpọrọ "special intervention programme" njeri naira 150, nye nke ha kpọrọ
grants and donor funded projects njeri naira 169 na ọma, na nke ha kpọrọ "zonal intervention projects" nwetara njere naira 100.
Ihe ndi ntoroọbịa
Ndi ntoroọbịa ga-erite oru na ọrụ nwereike ipụta n'ego etinyere na ngalaba na-ahu maka ọrụ.
Oru a ha ga-erite bu site na ọru ha ga-enweta ma ọru ụzọ na ọrụ ihiwe ụlo bido n'ike.
Cheta na Pati na-achị bụ APC kwere nkwa na ha ga-ekepụta ọrụ nde atọ ma ha banye n'ọkwa mgbe ha na-achọ ka ebinyere ya aka n'afọ 2015.
Babatunde Fashola bu Minista na-ahụ maka ngala gọọmentị aka ha di ọrụ
Ka a na-akwado ntụlị aka 2019, gọọmentị Buhari ga-achọ ka ha mezuo nkwa ha kwere , nke ga-eme ka ha hu na ọrụ dị icheiche ha ji n'aka bụrụ ihe arụchara tupu ntụlị aka ebido.
Akụkọ ga-amasị gị:
Ọnụ ahịa ihe oriri agbadatala?
Akụkọ na-eme ugbua: Ụlọikpe akagbuola nkwụsịọrụnike Omo-Agege
Ụlọikpe atọhapụla Dino
Ihe ndị "Restoration Group" kwuru maka Okorocha
Ndị "Restoration Group" kwuru na amanyere ha iwu ka ha rịọ Gọvanọ Rochas tupu agba ụlọ APC ọkụ.
Anyi anaghi atu egwu Okorocha - ndị nkewa APC Imo
APC n'Imo steetị na-ekpo ọkụ ka ndị kpọrọ onwe ha "Restoration Group" kwuru na Rochas Okorocha adịghị amapụ ha obi.
Esemokwu onye ga abụ onye ga-anọchịte anya ndị APC Imo dịka gọvanọ na ntụlịaka nke 2019 ka na-adakwa.
Cheta na esemokwu a pụtara ihe n'ọnwa a, mgbe ha mere nhazi akpọrọ "Congress" a ga-eji họpụta onye ga-eji aha pati ahụ zọọ ọkwa gọvanọ.
Taa, otu n'ime ndị kewapụtara n'otu ndọrọndọrọ ọchịchị APC kpọrọ ndị ntaakụkọ n'isi ụlọọrụ ha maka ị kọwa echiche ha n'esomokwu nke di n'etiti ndị APC nke Imo steeti.N'ọnụ okwu TOE Ekechi bụ onụ na-ekwuchitere otu a, ha na-ebo gọvanọ Okorocha ebubo na o nupuru iwu ji patu ha isi ọtụtụ oge.
Onye ga-abụ Gọvanọ Imo Steet na 2019?
Okorocha ọ pụrụ imeli ọgọ ya Gọvanọ Imo steeti?
A nwụchiela mmadụ anọ maka izu akwụkwọ ntuliaka APC Ekechi kwuru na "Okorocha eriela ego niile dị n'Imo steeti, ndị Igbo na APC ajụla Okorocha n'Imo"Ọ gakwara n'ihu na-ebo Okorocha ndị omeiwu nke Imo steeti ebubo na ha anaghị arụ ọrụ ọbụla n'Imo steeti.
Ekechi kwuru na ha nwere ihe onyonyo ruru 40 ga-abụ ihe ga-akwụ dịka ihe akaebe ha na ntuliaka "Congress" mere n'Imo steeti.
Ndị "Restoration Group" si na ha ga alaghachị Imo maka ntụlịaka
Ha kwukwara na Okorocha a na-abataghị ntuliaka emere n'Imo steeti maka na ọ na-agba mbọ ihụ na ọgọ ya nwoke were ọchịchị gọvanọ n'afọ 2019.
Otu a na-ekwu kwa na Okorocha ekwughi eziokwu mgbe ọkpọro ndị mmadụ aha na ha esoghi na pati.
BBC Igbo jụrụ onye ode akwụkwọ Gọvanọ Okorocha bụ Sam Onwuemeodo ihe ochere banyere n'ihe niile ndị "Restoration Group" na-ekwu mana ọ gwara anyị na-onweghị ihe ọ ga-ekwu banyere ha maka n'uche ya, ha emechala ihe ha nwereike ime.
Ike agwụla ha, Onwuemeodo gwara anyị.Ekechi na ndị otu ya kwuru na ha ga-abata Imo steeti maka ntụlịaka ga-eme echi bụ ụbọchi iri na asatọ nke ọnwa Mee.
Akụkọ ga-amasị gị:
Ụlọọgwụ Ọrthọpedic Enugwu dị ka ebe agbara ọsọ agha
Bọjetị 2018 ọ ga-enyere ndị ntoroọbịa aka?
Gọọmenti etiti ọ na-ahọrọ mkpebi ụlọikpe?
Anyi achọghị Buhari na Atiku - Otu ugwu hausa
Otu kwuburu ka ndị igbo bi n'ugwu hausa kwaralawa ekwuola na ha chọghị Buhari ma ọ bụ Atika dịka onyeisiala.
Mohamadu Buhari
Muhamadu Buhari agaala ụlọogwụ ugboro ole na ole maka nleta onwe ya
Otu kporo onweha 'The Coalition of Northern Groups' na bekee gwara onyeisiala Naịjirịa bụ Muhammadu Buhuri na onye chiburu dịka osote onyeisiala n'oge garaaga bụ Atiku Abubakar na ọ ga-adị mma maọbụrụ na ha abụọ wepuru aka n'ime ọsọ ị banye n'ọkwa ọchịchị dịka onyeisiala n'afọ 2019.
Otu a kwuru na ha na-ekwusi okwu ike makana ha abụọ bụ Buhari na Atiku karịrị afọ iri asaa na kwa na ndị ntorobia kwesiri ị bụ ndị ga-achị Naịjirịa ugbua na kwa n'iru.
2019: 'Ndị Igbo akwadoghị Buhari'
Atiku etinyela ụkwụ na ndọrọndọrọ 2019
Ha kwukwara na ọ bụ ndị chiburu Naịjiria n'oge garaaga burukwa ndị ka goro nka bụ ndị mebiri Naịjirịa, na kwa oge eruola ndị ntorobia buru Naịjirịa gawa ala ekwere nkwa.
Otu ha kwuru okwu a n'ime akwụkwọ a dere na ngwụcha ọgbakọ ha na Kaduna n'ụbọchị Monde.
Atiku Abubakar anwaala ugboro ole na ole ị bụ onyeisiala Naijiria
Cheta n'ọbụ ndị otu a sị ka ndị Igbo bị na mpaghara ugwu hausa kwara lawa.
Mana ọnụ na-ekwuchitere onyeisiala bụ Garba Shehu azaala otu a.
Shehu kwuru na onweghị iwu ọbụla na Naịjirịa kwuru na onye karịrị afọ iri asaa anaghị enwe ike ị so n'ọsọ ịzọ ọkwa ọchịchị dịka onyeisiala Naịjirịa.
Onweghị ihe Atiku Abubakar kwuru ugbua maka okwu a otu nke a na-ekwu.
Otu a kwukwara na ihe kachasị dị ha mkpa bụ ka gọọmentị leba anya na ntụlịaka maka ị nwere onwe nke a kpọrọ 'referendum' na bekee.
Olisa Metuh adala n'ụlọikpe
Ndị uweojii achụsasịala ndị Ipob n'Awka
Bob manuel: A na-akpagbu ndị Igbo na Naịjirịa
Onye ama ama n'ihe nkiri na Naịjirịa bụ Bobmanuel Odogwu ekwuola uche ya gbasara ọnọdụ ndị Igbo n'ala Naịjirịa.
Nwafọ Igbo ama ama n'ime ihe nkiri Nollywood bụ Bobmanuel Odogwu kwuru na ọnọdụ ndị Igbo na Naịjirịa bụ ihe nwute.
O kwuru nke a mgbe ya na BBC Igbo nwere mkparịtaụka n'Enugwu.
Odogwu kwuru na ndị Igbo bụ ndị mbụ na Naịjirịa, mana e bidoro na akpagbu ha ma kpagide ha n'akụkụ.
O kwuru na mgbe a lụchara agha Biafra, na a naara ndị Igbo ihe niile ha nwere.
Mana n'ime afọ iri anọ, ndị Igbo wee pultekwa dịka osiisi achara ma soro n'ihe niile a na-eme na Naịjirịa.
Odogwu gara n'ihụ rịọ ndị Igbo ka ha nwee otu obi ma pụta n'okwu ndọrọndọrọ ọchịchị na Naịjirịa, i ji were ezi ọnọdụ ruru ha.
Ebuka: Mụ na Prince William bụ enyi
Ebuka Obi-Uchendu na-akọwa ihe mere aha ya jiri wuo na Twitter n'ụbọchị agbamakwụkwọ Harry na Meghan.
Ebuka Obi-Uchendu bụ onye na-eme ihe onyonyo amaama, gwara BBC Igbo ihe mere o jiri wuo ewu n'ụbọchị agbamakwụkwọ Harry na Meghan.
Ọrụ si n'aka: Jessica Nwankwo
Lee ihe kachasị ụmụaka Naịjirịa mkpa ugbu a
Ụmụaka Naịjirịa ekwuola ihe ha chọrọ ka gọọmentị etiti mere ha dịka a na-eme emume ụbọchị ncheta ha.
Ọnwa Mee 27 n'afọ ọbụla bụ ụbọchị pụrụiche ekewapụtara maka ncheta ụmụaka niile nọ na Naịjirịa na ihe gbasara ha.
Dika a na-eme emume ụbọchị ncheta ha nke afọ 2018, ụmụaka Naịjirịa ekwuola ihe ha chọrọ ka gọọmentị etiti mere ha.
Gọọmentị etiti nakwa ngalaba na-ahụ maka ụmụaka na mbaụwa niile akpọrọ UNICEF ekwuola na ha ga-eme ihe niile ike ha ruru iji wee kwụsị mwakpo ụmụaka .
Lee etu ndị mmadụ si cheta ụmụaka taa
Ọtụtụ mmadụ chetara ụmụaka n'ụzọ dị iche iche taa ka ụwa niile na-eme mmemme ncheta ụmụaka.
Nwaakwụkwọ
Ụmụaka bụ ọdịnaihu Naịjirịa mana ndị mmadụ na-ekwu na ha anaghị enweta ezi nkuzi n'ụdị nkuzi dị na Naịjirịa ugbua
Onyeisiala BUhari ji akwụkwọ ozi o zigara ụmụaka taa wee bido ya bụ mmemme ebe ọtụtụ ndị ọzọ ọnụ na-eru n'okwu gakwara sonyere ụmụaka taa, tụmadị ụmụaka ndị nọ n'ahụhụ dị icheiche.
Ụfọdụ gara ebe ndị agha Boko Haram chụsasịrị bi ebe ụfọdụ gara ebe ndị ọzọ dị icheiche.
Amalu Ngozi gosiri etu ya bụ mmemme si gaa n'ọgbọ egwuregwu dị n'Enugwu taa.
Ihe 8 onyeisala Buhari kwuru maka ụmụaka taa
Buhari: Buo agha megide mwakpo ụmụaka
Nke a bụ foto ụlọọrụ onyeisiala zipuru igosi etu o si echeta ụmụaka, ha zipuru n'igwe twitter;
N'akụkụ nke ya, onyeisi ndị ụlọomeiwu sineti bụ Bukola Saraki kwuru na ya gara ebe ogige ebe ndị oyiegwu chụsasịrị bi na Benue steeti,
O kwuru na ụmụaka enweghi ihe ha mere ha jiri nọrọ ebe ahụ mana ha bụ ọdịnaihu ala Naịjirịa.
N'aka nke ọzọ onye bụbu osote onyeisiala bụ Atiku Abubakar nọrọ n'akara twitter ya kwuo ka e cheta ụmụaka ma nọnyere ha, mee ka ha chịa ọchị.
Onye meriri ihe nkiri BBN nke afọ 2018 bụ Miracle Ikechukwu ekpeghikwa azụ ebe o dekwara ozi nke ya ma ga nọnyere ụfọdụ ụmụaka ma kwuo na olileanya anyị ga-abalị na mmezu ma e soo ha nke ọma.
Oluyemi Fasipe dere ozi nke ya ma kwuo na ya na-echetara ụmụ Naịjirịa niile na ndị mba ofesi maka Leah Sharibu bụ onye ndị Boko Haram kpọrọ ma na ha akpọghachitebeghi ya.
O kwuru na ụmụaka ndị ọzọ na nne na nna ha nọ mana nwantakịrị nwaanyị a na ndị mụrụ ya anọghị, ka a ghara ichefu ya.
Deekachy dere akụkọ na-agbawa obi gbasara nwantakịrị nwaanyị dị afọ 9 dị ime nke o kwuru na ya hụrụ ebe ọ chọrọ ịmụ nwa.
Ọ kọwara na ọ lụrụ di n'afọ asatọ wee na-ekele ụmụaka niile ndị dị etu ahụ.
Osinachi ji ọchị na-eme nke ya ebe ọ na-ekele onye ọbụla rugoro afọ 20 mana na-anata ndị mụrụ ya ego dịka nwantakịrị.
Lee ihe ụmụaka chọrọ ka e mere ha taa bụ ụbọchị ha.
Akụkọ ndị ga-amasị gị:
Akụkọ kachasi : Ipob nabatara Buhari 2019
Ndigbo ga-ajụ Buhari ọzọ'
Ndị Benue apụtaghị nabata Buhari
Onye Mali rigoro ụlọelu ịzọ nwata abụrụla onye France
Onyeisiala France bụ Emmanuel Macron enyela Maazi Gassama akwụkwọ ikike iji bụru onye mba France.
Gassama na Macron
Gassama na Macron zụkọrọ taa
Otu onye Mali gbagara ọsọ ndụ na France abụrụla onye a na-akpọ dike maka etu o siri gba mbọ zọpụta nwata dị afọ anọ chọbụrụ ị dapụ n'elu ụlọelu.
N'otu aka ahụ kwa, onyeisiala France bụ Emmanuel Macron emela nwoke ahụ a kpọrọ Mamoudu Gassama onye France, ma nye ya akwụkwọ ikike.
Mamoudou Gassama nwetara ekele nke ukwuu etu o siri ria ilu uloelu ahụ ga zopụta nwata ahu chọrọ ị dapụ.
France: Otu onye uweojii anwụọla
Mmadụ 16 emerụọla ahụ na France
Onyonmyo siri France gosiri ebe ọ na arị ụlọ elu ahụ nakwa ndị mmadụ na-eti mkpu ha ji agba ya ume.
Ka onyeisiala Emmanuel Macron zutere ya n'obi ukwu ndị France akpọrọ Elysee Palace, okwuru na Gassam ga abụrụzi onye France.
Ọ gakwara n'ihu nye Gassama ezigbo ekele, ma nye ya ọlaedo ma kwukwa na a ga enye ya ọrụ n'ụlọ ịgbanyụ ọkụ.
Oku mberede a Gassama zara mere n'isi obodo France bụ Paris, n'ehihe ụbọchị 27 ọnwa a bụ Mee.
Gassam zikọrọ akwụkị̀ọ ikike enyere ya
Maazi Gassama kwuru na ọ na-agafe were hụ ndị mmadụ gbakọrọ n'ihu ụlọ ahụ.
Ka m kutere nwa ahụ n'aka m, ajụrụ m ya ihe mere o jiri me ihe a omere, mana ọ zaghị m, Gassama kwuru.
Ndị ọlụ mgbanyụ ọkụ Paris kwuru na mgbe ha rụrụ ebeahụ, ha hụrụ na a zọpụtara onye nọ na nsogbu.
Akụkọ Maazị Gassama dị ka ihe onye Mali ọzọ a kpọrọ Lassana Bathily mere n'afọ 2015 mgbe ndị oyi egwu wakporo ebe a na-ere nrị.
Maazi Bathily nyere mmadụ isii aka di ka ọ kpọrọ ha gaa ebe ha zoro ma rịpụ ga kpọ ndị uweojii.
Akụkọ ndị ga-amasị gị:
Enugwu ga-abụ obodo kacha ọcha - Ugwuanyi
Lai Mohammed: Buhari emeela ọfụma
Ihe 8 onyeisala Buhari kwuru maka ụmụaka taa
Akụkọ kachasị n'ụtụtụ a: Serena Williams awakela ọzọ
Agbara nwanayị tenis bụ Serena Williams awakela ka anyanwụ ọzo.
Akụkọ ndị kachasị mkpa mere taa:
Serena Williams awakela ka anyanwụ ọzọ
Serena gbara dị afọ 36 nọzi na agba nke atọ na French opun
Agbara nwaanyị na egwuruegwu tennis bụ Serena Williams sị ụwa chere aka ghọrọ ya na ọdịnihụ.
Serena bụ onye meriri Ashleigh Barty nke mba Australia sị na ya ga-emecha sịe ike karịa ka ya dị bụ tupu ya amụọ nwa bụ nke sechituru ya nwaazụ na-egwu.
Rochas anọghị n'ọgbakọ APC
Owelle Rochas bụ Gọvanọ Imo Steeti
Achọrọ Owelle Rochas achọ na ọgbakọ ndị APC n'Abụja ụnyahụ ebe ọtụtụ ndị isi ọzọ ndị pati ahụ zuru na ya bụ ọgbakọ
Owelle sị na ya bụ ọgbakọ ezughi oke ma ya bụ onyeisi pati ahụ na ọwụwa anyanwụ a nọghị ya.
Cheta na Rochas na ndị pati ya malitere ịnwe ọgbaghara nsonso a.
Boko Haram agbuola ndịagha ise na Boronu
Ndị agha ka na-ebuso Boko Haram agha n'ala Naịjiria
Na Boronu steeti unyahụ, ndị Boko Haram wakporo ma ta isi ndị agha Naịjirịa ise.
Texas Chukwu bụ ọnụ na-ekwuru ndị agha Naịjirịa kwuputara nke a mgbe ọ sị na ndị omekaome a basara ndị agha operation Lafia dole ọgụ mgbe ihe a mere.
Okorocha esoghi na nzụko ndị isi APC mere
Ndịagha Naịjirịa anwụchiela gwogworo ato bụ mgbọ
Ebumnobi ndị mmadụ gbasara ncheta Biafra
Nkatọ esochiela mbuli ụtụisi ngwa ahịa igwe Trump
Onyeisiala Donld Trump
Nkatọ esochiele ụtụisi nke onyeisiala Trump nke Amerịka tinyere na-azụm ahịa igwe ndị mba ọzọ.
Trump weliri ụtụisi ngwa ahịa na-aka mba EU, Canada na Mexico bụ ndị fooro ntutu ta na ha ga abọrọ mbọ.
Gee nkeji ụtụtụ tata:
Ihe nkiri nke taa:
Okorocha esoghi na nzụko ndị isi APC mere n'Abuja
Aka na-achị Imo steeti ekwuola na nzụkọ ọbụla aka ya adịghị ya abụghị nke ọma ka ndị ọnụ na eru n'ọkụ n'APC gbakọrọ n'Abuja.
Owele Rochas Okorocha
Ka ndị so n'otu pati All Progressives Congress (APC) nke ọwụwa anyanwụ na-agbakọ n'Abuja na atụmatụ ha kpọrọ "South East Zonal Executive Committe" na asụsụ Bekee, bụ nke ha si bụ iji hazie etu ha ga-eji mee ọgbakọ ukwuu nke pati ha, onye na-achị Imo steeti bụ Rochas Okorocha kwuru na aka ya adịghi na ya.
Okorocha, dika ọ bụ sosọ ya bụ gọvanọ ndi APC nwere n'ala Igbo bụ onye a na-ahụ ka onyeisi APC n'ọwụwa anyanwụ Naịjirịa, sị na ya bụ ọgbakọ ezughi oke ma ya anọghị ya.
BBC Igbo Live: Ahịa tọgbọrọ chakoo iji cheta Biafra
Imo Steeti agaghị amaputa ala ọbụla maka ndị na achị ehị
Onye gbapere nzukọ a bụ osote onyeisi APC n'ala Igbo bụ Emma Eneuwku, bu onye kwuru na oge Igbo bụ ndị kewara ekewa agala.
Ndị gara nzukọ a gunyere Ken Nnamani, Jim Nwobodo, Orji Kalu, Sullivan Chime, Martins Elechi, Ben Uwajimogu na ndị ọzọ.
Ọnụ na-ekwụchịtere Ọkorocha bụ Sam Onwuemeodo kwuru: Ọbụrụ n'Okorocha nọ na nzụkọ ahu, mara na ọ bụ nke ziri ezi.
Mana agaghi enwe nzụkọ ndị nwe APC na ọwụwa anyanwụ Naịjirịa ma ya bụru na ya bụ onyeisi Pati n'ebe ahu anọghị ya.
Nke a pụtara na ọ bụ oge ka ha na-egbụ."
Cheta na Okorocha na ufọdụ ndị APC na steeti ya na-enwe nsogbu maka ọ chọrọ ka ọgọ ya nwoke banye dị ka aka na-achi Imo steeti ma ya rituo.
Ihe nkiri a na-egosi ihe onye okpa ọchị Uche Ogbuagu kwuru maka njem ya n'ọchịchị Rochas.
Rochas ọ gara Daura ime gịnị ụnyaahụ?
Ọkụ ụlọọrụ APC: Ọ bụ PDP mere ihe a - Onwuemeodo
Uwe ndị Super Eagles bụzị 'ahịa iwu'
Uwe ndị Super Eagles eweputara n'ahịa tata agwụla n'ahịa nke gosiri na ndi mmadu hụrụ ya bụ uwe n'anya nke ukwuu.
Akụkọ na-apụta na London na-egosi na ndị mmadụ kwụru n'ahịrị na London na-eche ka agape ụlọ ahịa ndị Nike makana ọ bụ tata ka ebidoro ire uwe ndị Super Eagles.
Cheta na uwe a bụ nke ndi mmadụ kwuru na ha kacha hụ n'anya mgbe ewepụtara foto uwe ndi otu egwuregwu dị icheiche ji a ga iko mba ụwa na Rọshịa.
Ndị mmadu na Twitter na-ekwu na ndị mmadụ na-eche ka ụlọ ahịa ndị Nike gbapere tata akwụrula n'ahịrị tupu chi efo.
Nke mere ndị ụlọ ọrụ BBC na London jiri nọrụ n'ala ịgba ndi mmadụ ajụjụ ọnụ banyere okwu a.
Na Twitter, @A01379 setere ihe ọhụrụ.
@conroy_bumpus setere foto na-egosi ndị a kwụ n'ahiri.
Onye ọrụ BBC Peter Okwoche na onwe ya setere ihe onyonyo gosiri ndị na-ahiri.
@ogundamisi kwuru na ọ bụ sọsọ okwu uwe a ka a na-ekwu na ụlọ ọrụ ya.
Ihe a niile mere ojighi tụọ n'anya mgbe ndị @DoubleEph edere na Twitter na ya bu uwe agwụla.
Ndi niile na-eme ugbua abughị ihe mere na mberede.
BBC Igbo jụbụrụ ajujụ maka uwe ndi Super Eagles a na-ahu na Naịjirịa ebe ndị mere ya ebidobeghi ire ya.
Lee otu n'ime uwe nke adiboroja ndị mmadụ na intanet.
Ụfọdụ ndị ahịa iwu ebidola ire uwe Naịjirịa na-echeghị ka ụlọọrụ Nike webata ya n'ahịa
Agaghị agụchali ihe nwaanyị agaghị emenwu n'ala Igbo mana ọ dị mkpa ma ị mara na ihe ị na-eleda anya na ọbụghị ihe bụ nso: Nwaanyị ekwesịghị ịnụ ike nkwụ n'omenala Igbo.
Nnabuihe sị, "Ọ bụ ihe na-enye nwoke ike ọ ga-eji rụọ ọrụ dịrị ya."
Na nkọwa ya, o kwuru na ọbụghị mmegbu kpatara ndị gboo ji nwee iwu ndị a niile kama na onye ọbụla ma nwoke, nwaanyị na ụmụaka nwere ọrụ ya n'ala Igbo.
Akụkọ ndị ga-amasị gị:
Akụkọ dị mkpa taa: China chọrọ inye Naịjirịa $60b
Unu egela Ipob ntị - Ndị ọrụ nchekwa
Ihe mere anyị ji kwe ka Davido gaa njem'
Shekarau gbababuru PDP agbapụla
Salisu Yusuf nara aka azụ $1000 ga-akwụ nha $5000
Cheta na BBC wepụtara ihe nkiri gosiri na o nwere ike na-ana aka azụ tupu ọ họrọ ndị ga-agba bọọlụ.
Salisu Yusuf
Salisu Yusuf kpọ ndị Super Eagles na-agba n'ụlọ gaa asọmpi CHAN n'afọ 2017 ebe ha ruru agba ngwụcha
Ngalaba na-ahụ maka egwuregwu bọolụ na Naịjirịa bụ Nigerian Football Federation (NFF) dara Salisu Yusuf nha $5000 ka a chọpụtara na ọ na-ana aka azụ n'isi ndị ọgba bọọlụ.
NFF nyere iwu sị ka Yusuf sepụ aka n'ihe niile gbasara egwuregwu bọọlụ n'ime otu afọ.
Na-erughị ọnwa ole na ole gara aga, BBC African Eye wepụtara ihe nkiri otu onye ntaakụkọ Ghana bụ Anas Arameyaw Anas, sere na nzuzo gosiri ka Yusuf na-ana 'onyinye' puku dọla ($1000), iji hụ na ọ kpọrọla ụfọdụ ndị ọgba bọọlụ gaa asọmpi mpaghara Afrịka nke 2017.
Ihe onyonyo egosila onye nchịkọta bọọlụ Naịjirịa ka ọ naara ego
Onye nchịkọta bọọlụ Salisu Yusuf dịka ọ na-anara ego
NFF kwuru na Yusuf ji anya ọcha ya nara ego ahụ; na  omume ya mechuru ngalaba ha ihu makana o kwesịrị ịkpazi agwa ọfụma, ọkachasị maka aka o binyere n'akwụkwọ usoro akparamagwa nke dị n'akwụkwọ nkwenye e ji wee ya n'ọrụ.
Ha kwukwara na mmadụ abụọ e ji megharịa ya anya na a chọrọ ka ọ họrọ bụ Osas Okoro na Rabiu Ali, gaara esonyekwa ndị otu ha gaa ya bụ asọmpi n'agbanyeghi ego ahụ Yusuf narala, maka "ọnatarachi na ịgba ọfụma ha".
N'akwụkwọ ndepụta ha wepụtara, NFF kwuru na ọ ga-akwụ nha puku dọla ise a dara ya tupu ọnwa atọ agachaa.
Colins Udoh bụbu ọnụ na-ekwuchitere ndị Super Eagles tinyere ọnụ n'okwu a na Twitter.
Akụkọ ndị ga-amasị gị:
China chọrọ inye Naịjirịa $60b
Unu egela Ipob ntị - Ndị ọrụ nchekwa
Lee ihe iri bụ arụ ma nwaanyị Igbo mee ya
Onye chọrọ ịzọ ọchịchị n'APC ga-akwụ nde 45
Africa-China Cooperation: Ụmụ Naịjirịa achịpụtala Buhari ụkwụ n'ama
Obi adịghị ụmụ Naịjirịa mma maka ego onyeisiala Muhammadu Buhari bitere na China nke na ha na-adọkasị ya na soshal midia.
Ọgbakọ ndị Naịjirịa na China
Ụmụ Naịjirịa agala n'elu soshal midia ikwupụta ebumnobi ha nye onyeisiala Muhammadu Buhari maka ego o bitere na mba China dịka o mere njem gaa ebe ahụ n'izuụka a.
Buhari gara China maka ọgbakọ mmekọrita China na mpaghara Afrịka nke a kpọrọ 2018 China Beijing Summit of the Forum on Africa-China Cooperation na Bekee.
Buhari bitere ego ruru nde dọla 328 n'aka ndị China mana ụmụ Naịjirịa anabataghị ya.
Onyeisiala Buhari ekelela onyeisiala China
Kedụ ihe Afrịka ji agbaga China?
Africa Free Trade Agreement: Ihe ise ị kwesiri ịmata
N'elu Twitter, ha mapụtara n'ike na ebube na-agwa Buhari etu ọ dị ha n'obi.
Idama mere mgbakọ na mwepụ banyere ya bụ ego ma kwuo na ihe ọ pụtara bụ na ndị Naịjirịa niile ji China ụgwọ puku naịra iri na ise (15,000) na otu na otu.
N'akụkụ nke ya, Olanrewaju Olumoh kwuru na ụgwọ Naịjirịa ji akarịala akarị gụnyere ego nke a o bitere ọhụrụ.
Abrahama MUFC na-ajụ etu Naịjirịa ga-esi kwughachi ego niile ha na-ebite China ka China ghara ịbịa were ala Naịjirịa na nkwughachi.
Darius kwuru na ntọala a Buhari tọrọ abụghị nke ọma ya ebe Crowned Emmanuel na-ekpe ekpere ka Buhari nọrọ ndụ ka a kwụsịa ụgwọ niile a.
Mana Mayowa Adeleye na-ajụ ka a kọwara ya etu gọomenti Buhari bụ ndị kwekọrịtara ka e kee ego Abacha zuru bụ nde dọla 322 mechara gaa bite nde dọla 328 na China.
Ụfọdụ kwadoro ihe Buhari mere
Agbanyeghị nkatọ niile ahụ, ụfọdụ na-ekwukwa na ihe onyeisiala mere bụ maka ọdịmma obodo.
Comrade Abubakar kwuru na ego ndị China dị ọnụala ịkwụghachi, ma kwuo ka Naịjirịa gaa n'ihu bite iji kwalite obodo.
N'akụkụ nke ya, Yaqoob Qaseem kwuru na ọ ga-abụ ezi njehie ma ụmụ Naịjirịa wepụ Buhari na ntuliaka 2019 maka na ya nwere ntụkwasị obi ebe ọ nụ.
Onyeisiala Buhari kwuru na ego ahụ e bitere China bụ iji kwalite ngalaba teknụzụ Naịjirịa.
Mana egwu na-atụ ụmụ Naịjirịa na ọ bụrụ na a kwụghachighị ego ahụ, China ga-abịa were ọtụtụ akụnaụba Naịjirịa dịka nke ha etu ha si eme na Zambia ugbua.
Kama onyeisiala agwala ha nwee olileanya na ntụkwasịobi na azụmahịa ha ji ego ahụ eme ga ebido ritewe elele.
Akụkọ ndị ga-amasị gị:
Ụlọikpe atụọla ndị Boko Haram 113 mkpọrọ
Ncheta mbido Agha Biafra
Gịnị ka ị kwesiri ima tupu ị nabata onye odibo
EEDC: Gọọmentị anaghị emezu nkwa ha kwere
Onyeisi mgbasa ozi ndị ụlọọrụ Enugu Electricity Distribution Company (EEDC) bụ Emeka Ezeh kwuru na ọ dịghị mma ka ndị ndọrọ ndọrọ ọchịchị were ọkụ latrik na-achụ nta vootu.
N'okwu gọọmentị na-achị ugbua kwuru na ọkụ latrik ga na-enwu kwa mgbe ma ọ bụrụ na-atụnyere onyeisiala Buhari n'afọ 2019.
BBC Igbo jụrụ onyeisi mgbasa ozi Enugu Electricity Distribution Company bụ Emeka Ezeh ajụjụ gbasara nke a. O kwuru na ọbụghị naanị ihe a na-ekweta na nkwa kama na ọ bụ site n'ịrụ ọrụ so ya n'azụ.
Ọ kwuru na ihe gbasara ọkụ latrik ekwesighi ịbụ ihe eji achụnta vootu dịka gọọmentị nakwa ndị ndọrọ ndọrọ ọchịchị ji ya eme ugbua.
Ezeh gara n'ihu kwuo na gọọmentị anaghị emezu nkwa ha kwerela n'isi ọkụ latrik kamgbe ha bara ọchịchị.
2019 Election: Economist, HSBC na-akọ ajambene-APC
Otu pati APC akatọọla ụlọọrụ akụkọ Economist na ụlọakụ ọkaibe HSBC maka ihe ha kwuru banyere akụnaụba Naijiria na ntuliaka 2019 na-abịa.
One na-ere foto Buhari na ọkọlọtọ APC
Onyeisiala Muhammadu Buhari nwetara nkwado otu pati ya Bụ APC ịzọ ọkwa onyeisiala ọzọ na ntuliaka 2019
Otu APC kwuru na amụma ụlọọrụ abụọ ndị nke sị mba Briten pụta na-ebu bụ amụma ụgha nke enweghị eziokwu dị ya.
Ngalaba nchọpụta nke ụlọọrụ akụkọ Economist a kpọrọ 'The Economist Intelligence Unit, ' na bekee, kwụrụ na APC agaghị emeri na ntuliaka 2019, ebe HSBC buru amụma na akụnaụba Naijiria ga-akụ afọ n'ala ma ọ bụrụ na onyeisiala Nigeria bụ Muhammadụ Buhari merie na ntuliaka 2019.
Gbasaanụ ozi kwụọtọ -Buhari
Ntorobịa Naịjirịa amaala Buhari aka
N'ozi  nke odeakwụkwọ mgbasaozi otu ahụ bụ Yekini Nabena binyere aka, APC gwara ụmụ Naijiria ka ha ghara ịkpọ ozi ahụ si n'aka ụlọọrụ abụọ a okwu dịka ha kwuru na ọ bụ ụdị amụma ụgha a na-amabu nke na anaghị emezu.
Anyị ga-echeta na  a maburu amụma na Naijiria ga-ekposa n'afọ 2015, ebe agburu dị iche iche ga agawara onwe ha.	 	 
Nke a bụ afọ anọ ya ha buru amụma ụgha ahụ, kama Naijiria ikposa, ọ na-esiwanye ike dịka onyeisiala Buhari na-agba mbọ ijikọ obodo anyị ọnụ.
Ha gara n'ihu kwuo na ọ na-agba pati ha gharịị ihe mere n'ụlọọrụ abụọ ahụ ahụghị ihe ọma niile ọchịchị APC merela na-ibua agha megide nrụrụaka, ọrụ mmepe na ibụ agha megide iyi-egwu.
APC rụtụrụ aka na ego niile EFCC nwenitara n'aka ndị zuru ego Naijiria, mgbalite ego JAMB nakwa ụlọọrụ na-anata ụtụisi.
Pati ahụ kwuru na kama ịja ọchịchị APC ike maa sonye na mgbasa ozi ka anata ndị buru ego ha ji, na ụlọọrụ abụọ na-akọ nke abụghị ya.
Akụkọ ndị ga-amasị gị:
Achịcha Bekee: A ga-ebuli ọnụ ego ya?
Beverly Osu o mere ihe ọjọọ iyi uwe ndị Katọlik?
George Weah emeela ihe o jiri bụrụ dike
Onye bụ Charles Ogbu m ga-eji saa ya okwu?
- Femi Adesina
Cristiano Ronaldo akpawala ike na Juventus
Cristiano Ronaldo amalitekwala igosi nke ọ mara eme n'otu egwu bọọlụ ọhụrụ ya bụ Juventus.
Cristiano Ronaldo
Juventus ji nde paụnd 99.2 zụta Ronaldo
Nwa Pọtụgaal bụ Ronaldo agaala na mba Itali malite igosi ike ya ebe o nyere goolu mbụ ya na Serie A taa n'asọmpi Juventus na Sassuolo gbara.
O nyere goolu mbụ ahụ na nkeji iri ise wee tụkwasịkwa ọzọ ka nkeji iri na ise gachara.
Sassuolo mechara nye otu goolu n'oge a gbakwụnyere mana Juventus meriri ọkpụ abụọ a satara otu.
Ronaldo adịla njikere ịgafe Juventus
Ronaldo chọrọ ịzọ mma ihu ya
Ị ma ihe Ronaldo jiri chịrị ọgbọ ugbua?
Mmeri a bụ nke anọ Juventus na-enweta n'asọmpi anọ ha gbarala ka afọ a malitere.
Ronaldo anọọla n'ama egwuregwu nkeji 320 tupu o nye goolu mbụ ya kamgbe e jiri ego nde paụnd 99.2 wee webata ya n'otu Juventus ahụ.
Tupu a gbaa asọmpi ahụ, onye nkuzi Juventus bụ Massimilliano Allegri, kwuru na ọ naghị eche ya na Ronaldo enyebeghi goolu agbanyeghi na ọ nwaala ihe ruru ugboro 23 n'ime asọmpi atọ ha gbarala.
N'okwu ya; "Anaghị m ele anya ka Ronaldo mee karịa ihe o mere n'asọmpi atọ gara aga.
Ana m eche na echi nwereike ịbụ ụbọchị ya.
Ronaldo nyere goolu 44 n'otu Real Madrid n'agba asọmpi gara aga, gụnyere 15 o nyeburu n'asọmpi Champions League n'ụzọ inweta nturugo nke atọ n'otu ahịrị.
Juventus na-achọzị ụzọ ibu iko Champions League nke ha na-enwetabeghi n'ihe ruru 20.
Akụkọ ga-amasị gị
Ihe mbere okporoụzọ n'Awgu atala isi mmadụ anọ
Kedụ ihe i hụrụ na nrọ n'abalị pụtara?
Kedụ ebe Kemi Adeosun nọ ugbua?
Ị ji gọomentị ego ụtụisi?
Nnukwu anụ kpata nnukwu nkụ, obere anụ akpata obere nkụ ọ bụ ụzọ Andersen Tax kọwara e si agbakọ ụgwọ ụtụisi ruru onye.
Ndị ụlọọrụ na-ahụ maka ụtụ isi n'ụzọ dị icheiche n'ala Naịjirịa apụtala ị kọwa etu ndị mmadụ ga-esi gbakọ ụgwọ ụtụisi.
Ha kọwakwara etu ya bụ ụtụ isi siri baa uru nakwa ihe ị ga-eme ma ọ bụrụ na akwụkwọ ụtụ isi gị ezughi oke.
Ihe onyonyo a gosikwara ihe dị iche n'etiti onye na-eri ụgwọ ọnwa nakwa onye na-azụ ahịa nọrọ onwe ya.
Ọrụ si n'aka: Jessica Nwankwo
Anaghị ere nwaanyị ere
Chimamanda Adichie gwara BBC Igbo na okwu ya banyere ịkwụ ụgwọ isi nwaanyị bụ maka etu ụfọdụ si jiri alụm nwaanyi atụ mgbere.
Ọbụghị ihe na-agbagwoju anya na ihe ọbụla Chimamanda Ngozi Adichie kwuru bụ ihe ndị mmadụ, n'ụwa niile, na-enyocha enyocha.
Nke a mere ka ihe o kwuru okwu banyere ịkwụ ụgwọ n'isi nwaanyị - bụ omenala ndị Igbo ka na-eme ugbua - soshal midia Naịjirịa nwụrụ ọkụ.
BBC Igbo gbara mbọ ka anyi nụta n'ọnụ onye ji ya bụ okwu na mkparịta ụka ya na ndị ntaakụkọ mere banyere atụmatụ o wepụtara eji akụziri ndị odee akwụkwọ akpọrọ "Farafina Creative Writing Workshop" na Bekee nke emere na Ikoyi ụbọchị 24 nke ọnwa Septemba bụ Monday.
Chimamanda gwara BBC na ọ bụ nghọtaghị ka ndị mmadụ mere okwu o kwuru, wee gaa n'ihu kọwa na ihe ya na-ekwu bụ na-ekwesiri itinye anya n'ihe banyere ịkwụ ụgwọ isi nwaanyị makana ụfọdụ na-emezi ya ka a na-ere, maọbụ ịzụta, nwaanyị ka ọ bụ.
Gee ya ntị n'elu.
Ndị mere akụkọ a: Chioma Nkemdilim na Nnamdi Agbanelo.
Atiku: Onye ga-abụ osote ya?
Okwu ndị mmadụ kpụ n'ọnụ ugbua bụ onye Atiku ga-akpọpụta aha ya dịka onye ga-abụ osote ya.
Ụfọdụ ndị mmadụ na-eche ka Atiku kpọpụta aha onye ya na ya ga-azọ oche onyeisiala Naịjirịa na afọ 2019.
O nwere ndị chere na ọ ga-adị mma ma ọ kpọ Ngozi Okonjo-Iweala n'ihi ụdịrị nwaanyị ọ bụ.
Ndị ọzọ na-ekwu kwa na ọ ga-abụ Peter Obi bụ aka chịburu Anambra steeti n'oge gara aga.
Mana rue ugbua, onwebeghi onye Atiku kpọrọ aha.
Mgbe BBC Focus on Afrịca gbara Atiku Abubakar ajụjụ ọnụ, ihe mere obi ji sie ya ike ị pụta ịzọ ọchịchị nke ụgboro anọ.
Atiku Abubakar kwuru na nke bụ mbụ o nwere okwukwe na ọ dị njikere ịzọ ọchịchị, kwuo na ọ bụ onye mbụ pụtara  iji aha pati PDP zọọ ọchịchị.
Ajụrụ ya ihe ọ ga-eme ma ọ bụrụ onyeisiala Naịjirịa.
Atiku kwuru na ọ ga ahazịgharị ọchịchị naịjirịa, mee ka Steeti ọbụla nwere ọnwe ha.
O kwukwara na ndị ntọroọbịa dị pecent iri anọ ga-eso n'isi ọchịchị ya, maka na ọ na-aghọta ndị ntoroọbịa.
Akụkọ ga-amasị gị:
Mmeri Atiku ga-achịkọta Naịjirịa-Ndị Igbo
Ụfọdụ mmadụ na-ekwu na ihe mmeri Atiku na ntuliaka imeụlọ PDP mere n'ụbọchị October 7.
Ụfọdụ mmadụ na-ekwu ihe mmeri Atiku na ntuliaka imeụlọ PDP mere n'ụbọchị October 7 pụtara.
Akụkọ ndị ga-amasị gị:
2019 Election: Mkpezi Obasanjo na Atiku.
kedụ ihe ọ pụtara?
Onụ na-ekwuchitere onyeisiala Naịjịrịa bụ Garba Shehu ekwuola na obi anaghị amapụ ha maka etu Obasanjo sịrị laghachi azụ n'okwu ya ma kwado Atiku n'ịzọ oche onyeisiala.
Atiku na Obasanjo
Ụlọọrụ onyeisiala edepụtala n'akara twitter ha na ọ gbagọjughị anya na onye bụbụ onyeisala bụ Olusegun Obasanjo tụgharịrị azụ na-akwado Atiku Abubakar.
Atiku bụ onye meriri na ntuliaka imeụlọ ndị PDP mere iji wee họpụta onye ga-azọ oche onyeisiala na pati ahụ.
Garba kwuru,"Otebeghị aka Obasanjo na Atiku lụchara ọgụ maka ebụbọ mmerụaka.
Ụmụ Naịjirịa agaghị echezọ nke ahụ."
Ụmụ Naịjirịa nwere ntụkwasị obi na ebe Buhari nọ makana ha ma na ọ nọghị n'ọkwa onyeisala maka uru ọ ga enweta.
Shehu kwuru na ha nabọ ga-adawa isi.
Ka o depụtachara ihe a na Twitter.
Lee ihe ndị mmadụ sara ya.
@ab_akam kwuru na ọ gbagọjuru ya anya ka Garba Shehu ga-esi naedepụta akwụkwọ makana Atiku na Obasanjo kpeziri esemokwu ha.
@JShoremekun kwuru na ụwa nwere ka ọ dị makana Garba Shehu na-ekwuchiteburu Atiku ọnụ na-atụfeziri ya okwu.
@edumontee kwuru na ndọrọndọrọ ọchịchị abụghị ezigbo ihe.
Cheta na Obasanjo, Atiku, Bishọp Oyedepo, Bishọp Kuka na Sheik Gumi nwere mkparịta ụka na Abeokuta, Ogun steeti n'ụbọchị October 11, 2018.
Onye bụbu onyeisiala bụ Olusegun Obasanjo agbagharala onye bụbu osote ya bụ Atiku Abubakar dịka ọ bịara njem nleta n'ụlọ ya.
N'ime nzukọ ha mere taa, Obasanjo kpọrọ Atiku 'Onyeisiala ọzọ na-abịa'.
Atiku etinyela ụkwụ na ndọrọndọrọ 2019
Ma Buhari ma  Atiku abụghị onye nzọpụta Naijiria'
Ndị ọzọ so n'ọgbakọ ahụ gụnyere onye bụbu gọvanọ Ogun steeti bụ Otunba Gbenga Daniels, Uche Secondus bụ onyeisi pati PDP.
ndị ọzọ bụ Onyeisi ụka Winners Chapel bụ Bishọp David Oyedepo na Bishọp ụka katọlik na Sokoto bụ Mathew Kukah, onye ndu ndị alakụba bụ Sheik Ahmed Abubakar Gumi.
Obasanjo ga-agwa ndị ntaakụkọ okwu banyere ihe ha kparịtara n'ọgbakọ ahụ.
Cheta na oge tupu oge a eruo, na Obasanjo kwuru na Chineke agaghị agbaghara ya maọbụrụ na ọ kwado atiku ịbụ onyeisiala.
Atiku kelere Bishọp Oyedepo maka ịkpere ya ekpere pụrụiche:
O kelekwara Obasanjo maka ị na-abata ya.
Akụkọ ndị ga-amasị gị:
NBS: Ụmụnwaanyị Igbo adachiwele azụ n'akwụkwọ
Ekweremadu: Gọọmentị na-ata m amụosu
Oku ikpeazu maka 'mgbanwe ihu eligwe'
Akụkọ kachasị tata:
APC na INEC ga-agwa ụlọikpe ihe mere ha ejighị nye Hope Uzodimma ọkọrọtọ ịzọ ọkwa gọvanọ n'Imo
Obasanjo agbagharala Atiku, atọrọla aka jiakụ ama ama, nakwa ụlọikpe akpọkuọla APC na INEC gbasara Hope Uzodimma.
Akụkọ dị mkpa taa
INEC kagburu ntuliaka imeụlọ mbụ ịwepụta onye ga-azọ oche gọvanọ emere n'Imo steeti
Ụlọikpeakpọkụọla APC na INEC
Ụlọikpe ụkwụ dị n'Abụja akpọkụọla APC na INEC ha bịa kwuo ihe ha agaghị eji nye Hope Uzodimma ọkọrọtọ dịka onye ga azọ ọkwa gọvanọ n'APC Imo Steeti.
Ụlọikpe a nyere APC na INEC mkpụrụ ụbọchị abụọ maka ịza oku a, maọbụ...
Obasanjo ọ gbagharala Atiku?
Akụkọ na ekwụ na onye bụ ọkọrọtọ PDP na ntuliaka 2019 bụ Atiku Abubakar na ọga ya Olusagun Obasanjo nwere nzụkọ mmechi ụzọ n'ehihie a.
Atiku na Obasanjo adịchaghị mma kemgbe ha hapụrụ ọchịchị na 2007 mana Obasanjo kwuru na ọgbagharala ya.
N'ofesi
N'afọ 2017, akpọpụtara Dewji dika ọkachasị nwe ego na Africa
A tọrola otu aka jiakụ nwa mba Tazania na ụlọ ọṅụṅụ na nkwarị dị an Dar es Salaam isiobodo mba ahụ.
Aka kpaara Mohammed Dewji n'isi ụtụtụ a mgbe ọ sị ịgbatị ọkpụkpụ pụta na hotel ya.
Ndị uweojii ka na ama imi n'ala ịmata ndị kpara arụ a.
N'egwuruegwu,
Echiri ya echichi knight n'afọ 2012 maka obioma o na-egosi ndị mmadụ
Onyeisi oche Aston Villa bụ Sir Doug Ellis alakwurula ndị nna ya ochie mgbe ọ dị afọ iri itoolu na anọ (94).
Ellis sị na ọche eze dịka onyeisi oche Aston Villa ridaa n'afọ 2006.
Ka mkpụrụ obi ya zuo ike na ndụkwa maọbụrụ na mkpụrụ obi na-ezuike n'ezie.
Gee Nkeji nke mgbede a:
Lee ihe nkiri nke taa
Cristiano Ronald kana agọrọ isi ya
Cristiano Ronaldo ka na-agọ ụkwụ na aka na onweghị mgbe ya kwasara Kathryn Mayorga iko n'ike n'afọ 2009.
Ọkaiwu Ronaldo na ekwusi ike na akwụkwọ nịịle eji ebo Ronaldo ebubo ahụ bụ nkonukọ ka ekonụkọrọ ha.
Gọmenti etiti akpụpụla Ekweremadu ụlọikpe
Akpụkụrụ Ekweremadu ụlọikpe na o kwucheghị ka ọha mgbe ọ banyere ọchịchị
Gọmenti etiti akpụpụla osote onyeisi Sinete bụ Ike Ekweremadụ na onye nnọchite anya Akwa Ibom North East bụ Baseey Akpan ụlọikpe.
A na-ebo mmadụ abụọ a ebubo ha na ha ekwuchaghị ka ọ ha ha tupu ha bata n'ọchịchị.
Onye ọbụla nwere akụnaụba n'ofesi ga-akwụ ụtụisi
Muhammadu Buhari na-ekwusi ike na ya na-anuso mpụ agha
Onyeisiala Muhammadu Buhari etinyela aka n'akwụkwọ iwu ga-eme ka ihe taara onye Naịjirịa ọbụla nwere akụnaụba na mba ofesi akpụ.
Atụrụ anya na onye nwere akụnaụba dị otu a ga-ekwuputa ya na ihe akarịghị otu afọ ma kwụọ otuisi so ya.
Onye ọbụla mere otu a ga-erite erere pụrụiche.
Hurrican Michael akpaala mkpamkpa n'US
Hurrican Michael gbukwara ọtụtụ mmadụ n'ụzọ tupu abata mba Amerika
Ajọ ifufe akpọrọ Hurricane Michael ji oke ọsọ ruru kilomita narị abụọ abatala na Florida na mba Amerika.
Ka ọ dị ugbua, otu onye anwụọla na ya bụ oke ifufe bụ nke mebiri ọtụtụ akụnaụba ndị mmadụ.
Gee Nkeji nke ụtụtụ a:
Lee ihe nkiri nke taa
Akụkọ ga-amasị gị
NLC: Anyị ekweghị na puku naira iri abụọ na anọ
Zamfara primaries: Anyị nwere ndi ga-azo ọchịchị - APC
PDP: Anyị họrọ Peter Obi maka ị kwado NotTooYoungToRun
PDP apụtala ị kọwa ihe mere ha jiri họrọ Peter Obi aka chịburu Anambra steeti dịka onye ga-abụ osote onyeisiala Atiku.
Peter Obi
N'ime mmadụ niile ndị a họpụtara, Peter Obi kachasị tozu ọkwa ahụ bụ ihe ọnụ na-ekwuchitere otu PDP Diran Odeyemi gwara BBC n'ekwentị.
O kwukwara na ọ bụghị maka ebe Peter Obi si bụ mpaghara ọwụwa anyanwụ ka Atiku na ndị otu PDP ndị ọzọ jiri họpụta ya.
APC eboola Obasanjo ebubo maka Atiku
Ụfọdụ mmadụ na-ekwu na Atiku mere ọfụma ị họpụta Peter Obi n'ihi na ọ bụ nwoke aka ya kwụ ọtọ na-eme ihe o kwuru
Ebe a na-anụ na Peter Obi na onwe ya emepela akara Twitter nke ya taa mana amabeghị ma ọ bụ nke ezigbo ya.
Atiku meriri na ntuliaka emere na mbido October
Akụkọ n'ụbọchị Fraide na Atiku Abubakar ahọpụtala onye bụbụ gọvanọ Anambra state bụ Peter Obi dịka onye ga-abụ osote ya.
Otu onye na-achọghị ka mara aha ya gwara BBC Igbo na Atiku na Peter Obi mere nzukọ ụnyaahụ.
Obasanjo na Atiku ga-adawa isi- APC
Restructuring: Osinbajo asaala Atiku
Cheta na otebeghị aka ndị mmadụ bidoro jụwa ma Atiku a ga-ahọrọ Ngozi Okonjo-Iweala, Peter Obi, Ike Ekweremmadu na Soludo dika osote na ntụliaka 2019.
Atiku meriri dịka onye ga-azọ ọkwa onyeisiala na ntụliaka imeụlọ PDP mere na mbido October.
Kamgbe ahụ ndị mmadụ na-elo onye ga-abụ osote ya.
Lekwa ihe ndị mmadụ na-ekwu na soshal midia:
@adeyanjudedeji kwuru na nke a gosiri idi n'otu.
O jikwa ohere a kele ụmụ Igbo maka atụmaatụ a.
@TWEETORACLE kwuru na ihe mere Atiku ji họrọ Peter Obi bụ makana ha abụọ ghọtara ihe gbasara idozi akụ na ụba obodo.
Akụkọ ndị ga-amasị gị:
Akụkọ kachasị n'abalị a: Atiku dịka ọchịchịrị ebe Buhari nọ -  APC
Restructuring: Osinbajo asaala Atiku
#NoBraDay: Ọ ga-akwụsị ọrịa kansa n'ụmụnwanyị?
Ọtụtụ mmadụ apụtala na .social media' maka ncheta #NoBraDay mana ọbụghị ha niile ma ihe ọ pụtara.
Ọrịa kansa
Ọrịa kansa nke ara egbuola ọtụtụ ụmụnwanyị
Twitter na Instagram gbara ọkụ taa bụ ụbọchị iri na atọ n'ime ọnwa Ọktoba makana ọ bụ ụbọchị ncheta ihe akpọrọ #NoBraDay na Bekee.
#NoBraDay bụ ụbọchị eji a dọ ụmụnwanyị aka na ntị ka ha nyocha ara ha ọfụma maka ịchọpụta ọrịa kansa na mbido ya.
Ihe ise ị kwesiri ịma maka inye nwa ara
Nye nwa gị ohere ka ọ mịta ara'
Ngalaba na-ahụ maka ahụ ike na ụwa niile akpọrọ WHO n'aha ichafu dere na ụmụnwanyị ruru otu nde 1.8 bụ ndị nwere ọrịa kansa n'afọ 2012.
Ọtụtụ ụmụnwanyị amaghị enyocha ara ha nke ọma
N'ime akwụkwọ ozi ha zipuru, ha kwọwara na ụbọchị a abụghị maka ị hụ ụmụnwayị na-egosi ara ha.
Mana na twitter na Instagram, ụmụnwoke dị afọ dị iche iche pụtara ịkiri foto ara ụmụnwanyị.
Lee ihe @nwokeabiaCHAMP dere oge ọ nụrụ na ụbọchị akụkọ a bụ #NoBraDay.
Mana ọtụtụ mmadụ ghọtara ihe mere ncheta ụbọchị a jiri dị mkpa.
Dịka ka @samCode si kọwa #NoBraDay bụ ụbọchị icheta nakwa ị mụta ihe niile gbasara ọrịa kansa na-eme ụmụnwanyị na ara.
N'ime ozi @reine_toyosii dere o kwuru na ọ bụ ọrịa a gburu nne ya.
Onye ọzọ bụ @D_Mezzenger dekwara na ọ bụ ọrịa kansa gburu nne ya.
Onye ọzọ bụ Gerald Okpara zipuru ozi ya na-arịọ ụmụnwanyị ka ha gba mgbọ hụ na ọrịa kansa abaghị ha n'ahụ.
Akụkọ ndị ọzọ ga-amasị gị
PDP: Anyị họrọ Peter Obi maka ị kwado NotTooYoungToRun
APC eboola Obasanjo ebubo maka Atiku
Ọkụ agbagbuola ụmụ mmadụ n'Abịa steeti
NIgeria VS Libya: Super Eagles agwọọla Libya ịba
Amaju Pinnick na-etu ọnụ na Super Eagles ga-eturu ugo mba kachasị agba bọọlụ n'ụwa otu ụbọchị.
Ọ bụ onye Enugwu steeti.
O hibere pati ya bụ "National Interest Party (NIP)" n'afọ 2017.
Ọ bụkwa onye ọkaiwu n'ụlọikpe kachasị na Naịjirịa.
Ọ bụkwa onye achụmnta ego.
Ọ na-azọ ọkwa onyeisiala n'okpuru pati NIP.
2) Olufunmilayo Adesanya-Davies
A mụrụ ya n'ụbọchị iri na ise nke ọnwa Ọktoba 1962.
Ọ na-azọ ọkwa onyeisiala n'okpuru pati Mass Action Joint Alliance (MAJA) ma bụrụkwa onye na-efe ọkọrọtọ ndị "Coalition of United Political parties (CUPP)" na ntuliaka 2019.
Ọ bụ ọkammụta n'ihe gbasara asụsụ nakwa onye ọnụ na-eru n'okwu n'ihe gbasara agụmakwụkwọ.
Ọ bụkwa ọkammụta n'ihe gbasara ọmụma Chineke ma nwee asambodo dọktọreti n'ihe gbasara ọmụma Chineke.
3) Angela Johnson
A mụrụ ya n'ụbọchị iri na isii nke ọnwa Nọvemba 1959.
Ọ bụ onye Abịa steeti.
Ọ bụ ụkọchukwu ma bụrụkwa odeakwụkwọ ndị ụka.
Ọ bụ ọkaiwu.
Ọ na-azọ ọkwa onyeisiala n'okpuru pati Alliance for a United Nigeria (AUN).
4) Rabia Cengiz
Ọ bụ dọkịta
Ọ bụ onyeisi nakwa onye na-azọ ọkwa onyeisiala n'okpuru pati National Action Council (NAC).
Ọ bụ onye hibere nakwa onyeisi otu na-ahụ maka ụmụnwaanyị a kpọrọ Women Political Enlistment Campaign.
Nigeria Election 2019: Ndị Anambara atụla uche maka na Inec kwụ gidigbam
Onyeisi Anambara kwuru na ndọhachi azụ bere abalị ole na ole gara aga agaghị emtuta ntuliaka Satode.
Onyeisi ndị Inec ngalaba Anambara bụ Nwachukkwu Orji kwuru na ndọhachi azụ bere abalị ole na ole gara aga agaghị emtuta ntuliaka Satode.
Nigeria Election 2019: PDP na APC na-ebo onwe ha ebubo maka ntuliaka adọtịrị
Ngalaba na-ahụ maka ntuliaka adọtịala ntuliaka onyeisiala site na nzụkọ emere n'etiti abalị.
Onyeisi Inec
Ngalaba na-achịkọta ihe gbasara ntuliaka na Najirịa bụ Inec adọtịala ụbọchị ekwesiri ịme ntuliaka ọkwa onyeisiala, nke ndị ụlọomeiwu nakwa nke ndị ọkwa gọvanọ.
Ha kwuru na nke a mere n'ihi na ha akwadoteghi ọ kachasị n'ikesa akaụrụngwaọrụ nakwa ịhazi ihe niile dị na ntuliaka kwesiri ịme taa.
Nigeria Elections 2019: Ụmụnwaanyi chọrọ ịnapụ Buhari ọrụ ya
PDP na APC na-ebo onwe ha ebubo maka ndọtị aka ngalaba na-ahụ maka ntụliaka bụ  Inec mere ntụliaka ọkwa Onyeisiala nakwa nke ndị omeiwu nke etiti na steeti dị iche ịchị.
APC sị na ọ bụ nkata Inec na PDP kpara, ebe PDP gbụkwa otu asọ ahụ n'ọnụ.
Festus Keyamo nke otu APC sị na ọ bụ makana PDP nọ n'ụzọ ịda na ntuliaka mere ha jiri mee ka Inec dọtịa emume a aka.
Uche Secondus bụ onyeisi otu pati PDP kwuru dịka ọ bụ ya na Keyamo dekọtara akwụkwọ mgbasa ozi ebe ọ sịkwa na ọ bụ APC na Inec kụkọrọ mkpụrụ a furu ugbua.
Onye na-azọ ọchịchị n'okpuru pati PDP bụ Atiku Abubakar tinyekwara ọnụ n'atụmatụ ndọtị aka a emere ntụliaka a.
Atiku sị ndị na-akwado ya ka ha enwela iwe maka ihe mere.
Ọ sikwa ha pụta n'uju bịa tụnye aka n'ụbọchị 23 nke Febrụwarị na ụbọchị 9 nke Maachị.
Cheta na ọtụtụ mmadụ anọziela maka ntụliaka.
Ụmụ Naịjirịa dị icheiche ebeela akwa arịrị gbasara ya bụ ndọtịaka
Tosin Olugbenga na-akpọ NYSC oku ka ha tinye ọnụ n'okwu a
Bashir Ahmad kwuru na ihe INEC mere adịghịrị ụmụ Naijirịa mma
Canada: Ị chọrọ 'ịgbaga' mba a?
Ka e yigharịrị ntuliaka e kwesịrị ime n'ụbọchị 16 nke Febrụwarị 2019, ụfọdụ ndị mmadụ kwuru na ha chọrọ ịgbaga Canada.
Canada
Nyigharị ntuliaka e kwesịrị ime n'ụbọchị 16 nke Febrụwarị 2019, mere ka ụfọdụ ndị mmadụ malite ịchọ ụzọ ha si agbaga Kanada.
O wuru ewu na soshal midia nke ọma, mere ka BBC wepụta ihe na-egosi etu ị ga-esinwu gaa (ma ike dịkwa gị o).
Imo State Election: 'Ndị otu Rochas tiri m ezigbo ihe ka m kpọọ ya onye mmeri' - Onye ọrụ INEC
Onye nchịkọta vootu rụrụ ọrụ n'okpuru ọchịchị Ọrlụ n'Imo steeti ebela nwịị etu ndị otu Rochas siri mesia ya ike maka na ọ kweghi idegharị ihe a tụtara na vootu.
Ibeawuchi Izuchukwu bụ onye chịkọtara vootu n'okpuru ọchịchị Ọlụ n'Imo steeti gwara BBC Igbo etu o si gabiga ihe ize ndụ n'aka ndị na-arụrụ gọvanọ Imo steeti ọrụ maka na ya ekwetaghị ka e degharịa mpụtara vootu a tụrụ ebe ahụ.
Izuchukwu gwara BBC Igbo na gọvanọ Okorocha na ndị otu ya jidere ya, nye ya ego ma nye ya iwu ka o degharịa mpụtara ntuliaka ahụ mana oge ya jụrụ ime nke ahụ, ha ejide ya ma mesie ya ike.
Lee ihe o kwuru n'onyonyo a.
BBC Igbo gbara onye ọrụ Rochas, Ebere Nzewuji ajụjụọnụ mana o kwuru na ọ dịka Ibeawuchi natara ndị iro Rochas ego ka o kwuo ihe ndị ahụ niile.
N'okwu ya: "Ihe ndị ahụ o kwuru bụ okwu asị, ọ dịka ọ natara ndị pati ndị ọzọ ego iji kwugide ọga m".
N'aka nke ọzọ, BBC Igbo gbakwara onye ọrụ INEC Imo steeti bụ Odiziakụ Benson ajụjụọnụ mana o kwuru na ihe ahụ ka Ibeawuchi kwuru.
N'akụkụ nke ya, onyeọrụ INEC n'etiti bụ Rotimi Oyekanmi kwuru na ha natara mkpesa gbasara ụfọdụ nsogbu e nwere n'ụfọdụ ebe n'Imo steeti mana ha anụbeghi maka okwu Ibeawuchi.
O kwukwara na onye nchịkota vootu INEC na steeti ahụ erubeghi Abuja ịkọwa ihe mere.
Presidential Election 2019: Ndigbo bi n’Okota na Oshodi chị obi ha n’aka
Udo alọghachịla n'Oshodi na Ọkọta, Legọs steeti, mana egwu ka na-atụ ndị mmadụ.
Udo alọghachịla n'Oshodi na Okota dika Ndịgbo bi n'Oshodi nakwa ndị na-azụ ahịa ebe ahụ pụtara gawa mkpa ha.
N'ụzọ ụtụtụ Mọnde bụ ụbọchị 25 nke ọnwa Febrụwarị, ọgbaghara dapụtara n'Ahịa Oshodi dịka ndị agboro na ndị ntorobia ji mma na osisi wakpoo ma chụsasia Ndigbo na-ere ahịa.
Oge BBC Igbo rutere n'ehihie Mọnde, ọtụtụ n'ime ha emepeela ahịa ha mana egwu ekweghi ụfọdụ mepee, ebe ụfọdụ na-arụzi ihe ndị e mebiri.
Mana Eze Ndigbo Oshodi-Isolo bụ Reuben Ibeakama, kwuru na ya na ndị ndu obodo mpaghara ahụ akpaala udo makwa ndị ahịa ka ha gaa gbapee ahịa ha.
Ọnụ na-ekwuru APC na Legọs bụ Joe Igbokwe kwuru na aka ndị ndu pati ahụ na Legọs adịghị n'ọgbaghara ahụ.
Igbokwe sịrị n'aka ndị ndu APC adịghị n'ihe mere n'Oshodi
O nweghị ezigbo mmadụ ga-asị ha ga-eme ihe a ha na-eme.
Ọ bụghị iwu na ị ga-atụ nyere otu pati.	 	 
Ọ bụ ọchịchị onyekwuouche ya ka a noọ na ya.
N' Ọkọta, ọtụtụ ọdọahịa dị nso na Baba Ewe, ebe ndị agboro kpara ike ụbọchị ntuliaka agbapeghị n'ihi egwu.
Ndị BBC gbara ajụjụ kwuru na egwu ka na- atụ ha dịka a mabeghị mpụtara ntuliaka ọkwa onyeisiala e mere.
N'aka nke ọzọ, otu Massob akatọọla ike ndị agboro kpasoro Ndigbo na Legos.
N'akwụkwọ ozi ha nyere ndị ntaakụkọ nke ọnụ na-ekwuru ha bụ Samuel Edeson binyere aka, Massob kwuru na ọ bụ ihe mwute na a na-ebuso Ndigbo agha n'ihi ihe gbasara ndọrọndọ ọchịchị na agbanyeghị na oku otu Afenifere kpọrọ ndị Yoroba ka ha kwụsị ịlụso Ndigbo bị na Legọs ọgụ kwụsị.
Leicester City: Brendan Rogers na Kolo Toure anarala ọchịchị
Akụkọ gbasara Leicester City kpọtara onye nchịkọta ọhụrụ, mmeri Muhammadu Buhari na ndị ọzọ dị n'akụkọ a.
Brendan Rogers
Leicester City enyela Brendan Rogers ọrụ onye nchịkọta otu ha na-erughi ụbọchị atọ ha chụrụ Claude Puel.
Ka ha na-ewe Rogers chịkọtaburu otu egwuregwu Liverpool site n'afọ 2012 ruo 2015 n'ọrụ, ha kpọbatakwara Kolo Toure gbaburu bọọlụ ọtụtụ afọ n'Arsenal, Liverpool na Manchester City.
Achụọla onye nchịkọta ndị Leicester City ọsọ ụkwụ eru ala
Leicester City: Onye nwe ya ọ nwụọla n'ihe mberede?
Emiliano Sala: Ugboro ole ndị egwuregwu nwụrụ ka ọnwa ha na-achake
Ọ kpọbatakwara Chris Davies nakwa Glen Driscoll ga na-elekọta ahụike ndị otu a.
Cheta na Rogers na Toure rụkọrọ ọrụ n'otu egwuregwu Celtic, ebe Rogers buliri iko asaa n'ime otu afọ na ụma.
N'akwụkwọ ọrụ Rogers dị afọ iri anọ na isii binyere aka, ọ ga-anọ na Leicester City ruo ọnwa Juun afọ 2022.
Mmeri Buhari
Ọ bụrụ na ị nụbeghị, ka anyị gbaara gị ama na Onyeisiala Muhammadu Buhari alọghachịla ịchị Naịjirịa afọ anọ ọzọ.
N'okwu o kwuru iji nabata mmeri ya, o kwere nkwa ịgbalị karịa mbụ n'ihe gbasara nchekwa,  akụnaụba nakwa ibuso mpụ agha.
N'ịkpọpụta onye meriri, onyeisi Inec bụ Mahmood Yakubu kwuru na Buhari nwetere vootu karịa nke onye zọrọ ọchịchị n'okpuru pati PDP bụ Atiku Abubakar, ma mezuo ihe iwu kwuru, nke mere o ji pụta ka onyeisiala.
Gụọ akụkọ a n'uju ebe a: Presidential election 2019: Buhari achakeela ọzọ
PDP Ajụla mmeri Buhari
Otu pati PDP ajụla ịnabata mpụtara kpọpụtara aha Buhari dịka onye meriri ntuliaka, ka ha na-ekwu na akaebe si n'ọgbọ ntuliaka dị iche iche gosiri na ọ bụ Atiku Abubakar ka ndị Naịjirịa họpụtara.
Ka ọ dị ugbua, ndị mmadụ nọ n'ọnọdụ ndị n'ọchị ndị n'akwa maka ndị ha kwadoro na ya bụ ntuliaka.
N'ofesi,
Ihe ruru mmadụ iri isii ka tọrọ n'ime ebe a na-ezo ezo egwuputa ọlaedo n'ime ala, n'obodo Sulawesi dị na mba Indoneshia.
Ndị ọrụ gbatagbata mba ahụ sị na otu onye anwụọla ebe a gụpụtarala mmadụ iri na atọ.
N'egwuregwu,
Goolu abụọ Angel Di Maria nyere na otu nke Meunier gbakpuru, nyere PSG mmeri na be ha ka ha zutere Dijon n'asọmpi Coupe De France.
Gere akụkọ BBC n'otu nkeji
Ihe nkiri
Ọ bụ gị mbụ ịga Alabekee, lee ihe isii i kwesịrị ịma
Ọ bụ gị mbụ ị ga- mba Britain, lee ihe isii dị mkpa ka ị mara Mba ọbụla nwere njirimara ya
I nwetala akwụkwọ njem ị ga mba Briten, Amerịka maọbụ mba ọzọ dị n'Yurop mana ị gabeghị ebe ahụ mbụ.
Christmas Travel: Ihe mere anyị ji etinye ego n'oge Ekeresimesi -Ekeson
Ị chọrọ 'ịgbaga' Canada?
Lee ihe isii i kwesịrị ịma maka ala Bekee:
Mee nkwado maka ebe obibi gị tupu ịgawa
Ewezuga  ụgwọ ụgbọelu ị ga-aba, tupu ịzọpụ ụkwụ ije, gbaa mbọ kwuo okwu ebe ị ga-ehi ma i rue Alabekee.
Ọ bụ n'ụlọ nwanne gị,  enyị gị ka ọbụ ụlọ oriri na nkwari.
Ọ bụrụ na  ibu onye ọbụla n'obi, gbaa mbọ hụ n'onye ahụ dị njikere ịnabata gị, ka ụkwụ ghara ịtọ gị n'ama ma i wuchie n'ọdụụgbọelụ.
Ka ọ ghara ime gị na mberede ma ị kpọwa ekwentị onye nke gị ma zara ghị gị.
E nwere ọtụtụ ụlọ obibi ndị ọnụ ha dị iche iche dịka akpa gị ha.
Ọ bụrụ na ị ga-anọtụ nwa oge, ọ ga-akara gị mma ịnọ n'ụlọ ndị a kpọrọ 'Airbnb' karịa ụlọ oriri.
Nke a ga-enyekwa gị ohere isiri onwe gị ụdị nri ị chọrọ.
Ga n'ịntanet chọta ụdị ị chọrọ dịka akpa gị ha nakwa nke ndị nso na mpaghara ebe ị chọrọ ị ga.
Jikere maka igbochi oke oyii
Akwa oyii, okpu, ịchafụ olu so na ihe onye na-aga alabekee n'oge winta kwesịrị iji aga
Ugbua, mba Briten, Amerịka na ala bekee ndị ọzọ nọ n'oke oyii.
Ọmụma atụ, London nọ na digri itoolu, ebe Nu Yọk nọ na deigri anọ.
Tupu ị hapụ Naijiria, ọ dị mkpa na ị ga-azụ akwa mgbochi oyii  n'ihi na oyii alabekee abụghị ụkwa achị n'aka.
Anne Ifedigbo, onye bi mba Amerịka kọwara sị, " Ọ dị mkpa ka i jikere maka oke oyii jiri ịchafụ olu, okpu, akpụkpọụkwụ maka ojii, uwe oyii, trawụza, and ejije maka oyii ndị ọzọ."
Jikere maka ọrịa ntụmadị
Gbaa mbọ zụụ ọgwụ isiọwụwa, ụkwara, afọ ọsịsa, iba tinye n'akpa tupu ịzọpụ ije
Ọrịa anaghị ama ọkwa tupu ọ bịa, ọkachasị ma imee njem.
Gba mbọ zụọ ụmụ obere ọgwụ maka isi ọwụwa,ụkwara, afọ ọsịsa, ịba na ude na-ekpo ahụ ọkụ iji kee nkwụcha maka ha iwuchi na amaghị ọkwa ọbụla.
Inweta ụmụobere ọgwụ n'ala bekee nwere ike ọ gaghị adchara gị mfe ma ọ dị gị mkpa.
Zụọ akwụkwọ e ji eme njem ime obodo
Ọ bụrụ na i rute Alabekee, zụrụ akwụkwọ ịga njem nke a kpọrọ 'Oyster card'  ma tinye ego n'ime ya.
Nke ga-eme ka ị gagharị dịrị gị mfe.
Ị ga-eji Oyster kaadị kwụọ ụgwọ ụgbọala maọbụ ụgbọoloko.
Mata na-ego ọnụ ụgbọoloko na-ada ọnụ karịa ụgbọala.
Ọzọ bụ na ụgbọala ga-enye fgị ohere na ị na-elegharị anya oge ị nọ na njem.
Cheta gaa ebe ihe nleta
Ndị njem nlegharịanya kwụ n'ahịrị iji banye ụlọụka St Paul's Cathedral dị na Lọndọn ebe Diana na Charles gbara akwụkwọ ọtụtụ afọ gara aga
Ọ bụrụ na ị gacha ihe buru gị bịa njem gị, cheta ilegharị anya.
E nwere ọtụ ihe na ebe nleta dị iche iche onye bịara njem ga-enwe mmasị ị ga lee ma ị ga- Alabekee.
Akwammiri 'Wobbling Bridge' e si agafe Osimiri Thames
Ọ bụrụ na Lọndọn, Osimiri Thames, Nu Yọk; Liberty Statue,
Ebe dịka ụlọ ụka St Paul's Cathedral ebe Adaeze Diana na Charles
Ị chọrọ izu ihe, gaa ebe  ndị a
Ị gaa Alabekee, ọ ga-amasị gị ịzụrụ onwe gị nakwa ndị ezinaụlọ  ihe ole na ole.
Ihe dịka akwa, akpụkpọụkwụ, ọlaaka, ọlaolu nakwa ihe ndị ọzọ nwere ebe ọ na-aka mma ịzụ ha.
Na Briten, Sentralụ Lọndọn bụ ebe aha a mara ama n'ihe gbasara ejiji dịka Tom Hilger,Tezeni,  nwere ọdụahịa.
Woolrich dị na Lọndọn sokwa na ebe ị ga-enweta ihe dị ọnụ dị mma dịka akpa gị ha.
Ebe Depford bụ ebe ị ga-enweta ihe ndị sị aka fere aka ọnụala.
Ihe i kwesiri iji, nke e kwesighị
Isi a hụrụ kwaba okpu n' ịga ala bekeee bụ iji ezigbo akwụkwọ abụghị nke adigboroja.
Ihe ndị i kwesịghị iji gụnyere ọgwụ ike, egbe maọbụ ngwaọgụ, ụfọdụ ihe nri nakwa ihe dị mmiri mmiri.
N'ụfọdụ obodo, a gaghị ekwe ji ji ihe nri nwere mmiri dịka mmanu maọbụ ude isi ọma(perfume) banye ụgbọelu.
Kpachara anya dịka ndị enyi maọbụ ikwu na ibe gị na-enye gị ihe nye mmadụ n'alabekee ka ị ghara ịdaba na nsogbu ndị ji mmadụ ibe ha ebu ntụ.
Akụkọ ga-amasị gị:
#BBCNigeria2019: Ka o si gaa na nrụrịtaụka ndị na-azọ ọkwa osote onyeisiala
Imo State Election 2019: Uche Nwosu ka so n'ihe a na-eme - FCC Jones
Ọnụ na-ekwuchitere onye na-azọ oche gọvanọ n'okpuru pati Action Alliance (AA) bụ Onwuasoanya FCC Jones ekwuola na Uche Nwosu na ntuliaka a ga-eme n'ụbọchị Satọde.
Uche Nwosu abaala patị ọzọ
Ọnụ na-ekwuchitere Pati Action Alliance bụ Onwuasoanya FCC Jones akatọla akụkọ na-ekwu na Uche Nwosu esoghizi azọ oche gọvanọ na ntuliaka n'Imo steeti.
Ọ katọkwara okwu na-ekwu na gọvanọ Rochas Okorocha na-echegharị maka ịkwado pati AA na ntuliaka na-abịanụ.
Ọ bụghị eziokwu na Action Alliance akwụghị Uche Nwosu n'azụ - Obidiche
Akụkọ dị mkpa taa: Nwosu ga-bụrịrị gọvanọ - Okorocha
Jones kwuru na okwu niile a bụ ụgha ma na-ekwukwa na Okorocha ka kwụsị ike na-azụ Uche Nwosu nakwa ndị niile na-azọ oche ụlọomeiwu nke steeti n'okpuru pati Action Alliance.
Ọ rịọkwara ka akụkọ ụgha a ghara ime ndị ụmụ Imo gbajọọ itunyere pati AA na ntuliaka nke ọkwa gọvanọ nakwa ụlọomeiwu nke steeti.
Akụkọ ndị ga-amasị gị:
Mmadụ atọ kacha 'bụrụ eze' na-achọ ịbụ gọvanọ Enugu na Ebonyi
Manchester City emeela PSG 'taa kpuchie ọnụ'
Dike ndị ga-akwata ya n'Imo na Abia steeti
Election 2019: A gbaala onye na-achuru Emeka Ihedioha nta vootu egbe
Akụkọ na-eru anyị ntị ugbua na-ekwu na ndị oji egbe egbu agbaala onye na-achụrụ Emeka Ihedioha na-azọ ọkwa gọvanọ n'okpuru pati PDP n'Imo steeti nta vootu, egbe.
Ndị Ojiegbe a na-amaghị ndị ha bụ agbaala onye na-achụrụ Emeka Ihedioha nta vootu, egbe.Dịka anya hụrụ ka o si mee bụ Eze Ugochukwu gwara BBC Igbo, nwaamadị a bụ Nsorom Nnamdi, natara ọnụ egbe abụọ site n'aka ndị Ojiegbe a bụ ụmụokorobịa abụọ ji ogbatumtum.
PDP Primaries: Ihedioha ga-azọrọ ndị PDP ọchịchị n'Imo
Dike ndị ga-akwata ya n'Imo na Abia steeti
Ọ kwuru na Nsorom na-achụrụ Ihedioha na-azọ ọkwa gọvanọ Imo steeti n'okpuru pati PDP vootu n'okpuruọchịchị Isu, zutere ihe mberede a oge ọ na-achọ ịbata n'ụlọ onye ji aha otu Pati PDP zọọ ọkwa Sineti n'Ọlụ zone .
Eze gwakwara BBC Igbo na akpọrọla Nsorom Nnamdi gawa n'ogbe gbata-gbata nke ụlọọgwụ Federal Medical Center dị n'Owere.
Mbọ onye ntaakụkọ BBC Igbo gbara ịnụ olu onye na-ekwuchitere ndị uweojii n'Imo steeti bụ Orlando Ikeokwu, kụrụ afọ n'ala, ebe o kwuru na ya nọ ebe ọ na-enwe nzukọ.
Akụkọ ndị ga-amasị gị:
Lee ka Inec Ebonyi, Imo nakwa Abia si eke nkwụcha maka ntuliaka ọkwa gọvanọ
Uche Nwosu ka so n'ihe a na-eme -FCC Jones
Mmadụ atọ kacha 'bụrụ eze' na-achọ ịbụ gọvanọ Enugu na Ebonyi
Ị ma Sandie Okoro ada Igbo ọzọ welitere isi na World Bank?
Tanka mmanụ agbịdị agbaala na Satellite Town dị na Lagos
Ndị hụrụ ka ọkụ a gbara, kwuru na mmanụ agbịdị si n'ụgbọala ahụ na-atapụ n'ala n'ụtụtụ, mechaa gbaa ọkụ n'ogige ahụ.
Ọwa mmiri
Ọkụ nwuru n'ọwa mmiri mgbe mmanụ ụgbọala a malitere
Akụkọ na-eru anyị ntị ugbua na-ekwu na ụgbọala tanka na-ebu mmadụ agbịdị, enwurula ọkụ na-agbasasị n'ogige Satellite Town.
Ndị hụrụ ka ọkụ a na-agba, kwuru na mmanụ ụgbọala a malitere ịtapụ n'ala kemgbe ụtụtụ tupu ọ gbaa na mgbede a.
Ị hụla ihe gọọmentị Lagos chọrọ ka tanka na gwongworo na-emezi ugbua?
Mmadụ 7 anwụọla n'ọkụ tanka gbara n'Anambra
Otu onye BBC kpọrọ n'ekwentị kwuru na ndị na-emenyụ ọkụ ọgbụgba a na-akpọ "fire service" na bekee, kwụbụ ebe ahụ kemgbe ụtụtụ na-eme ihe gbasara ọkụ a, mana ha anọghịzị ugbua.
Etu ọ dị ugbua , ndị niile nọ n'ahịa "Agric building material" dị n'Abulado emechiela ahịa ma riwe mbo mbo ọsọ.
Anya hụrụnụ kwuru na ọkụ gbapịara otu ụlọ ahịa nwafọ Igbo na-ere nkụ n'akụkụ ebe ihe a mere.
Sochimaoge Madubo kwukwara na ndị ụlọọrụ mmenyu ọkụ ahụ wara ya bụ mmanụ ụgbọala na-atatu ụzọ na 'Canal'.
Akụkọ ndị ga-amasị gị:
Akwapụla Uche Nwosu ịzọ ọkwa gọvanọ na satọde ?
Egbe agbawala n'Imo steeti
Election 2019: Ndị nnukwu mmadụ gbahapụrụ PDP gbaso APC
Lee ndị nnukwu mmadụ si n'otu PDP gbalaga n'otu APC na ebe ha nọzị ugbua.
Ndị si PDP fere na APC
Onyeisiala Muhammdu Buhari ekwuola na ndị otu PDP ka nwere okwu ịza gbasara mmefu ego mgbe ha nọ n'ọchịchị.
N'ọnụ ya "PDP akọwabeghi ihe ha ji ego mee n'afọ iri na isii ha nọ n'ọchịchị".
Mmadụ atọ kacha 'bụrụ eze' na-achọ ịbụ gọvanọ Enugu na Ebonyi
Dike ndị ga-akwata ya n'Imo na Abia steeti
O kwukwara "O nweghi ihe anyị hụrụ mgbe anyị batara n'ọchịchị n'afọ 2015".
Mana enwere ụfọdụ ndị nọ n'APC ugbua si otu PDP ahụ chịrị afọ iri na isii, mabata.
Ndị nọ n'otu APC ugbua si n'otu PDP mabata
Rotimi Amaechi
Rotimi Amaechi bụ onye chiburu Rivers Steeti n'etiti afọ 2007 na 2015
Ọ bụ aka chịrị Rivas steeti ugboro abụọ n'okpuru PDP site n'afọ 2007 rue 2015.
Ugbua ọ bụ Minista na-ahụ maka njem n'okpuru APC.
Orji Uzor kalu
Ọ chịrị Abia steeti dịka Gọvanọ site n'afọ 1999.
Ugbua o meiriri oche n'ụlọomeiwu ukwu n'okpuru otu APC.
Rochas Okorocha
Obasanjo mere Okorocha onye ndụmọdụ pụrụiche n'ihe gbasara otu ndọrọndọrọ n'afọ 1999.
Ọ mechara siri na PDP fere na APGA tupu o si ebe ahụ gbafee n'APC.
Ọkwa Sinetọ nwere ike ifunahụ Okorocha - Ọkaiwu
Ka ọ dị ugbua, a ka na-enyocha ma ọ zọtara oche n'ụlọomeiwu ukwu na ntuliaka gara aga, ka ọ bụ na ọ zọtaghị, makana onye nchịkọta vootu na mpaghara ya kwuru na ọ manyere ya ka ọ kpọọ aha ha dịka onye meriri, n'ike.
Chris Ngige
Ngige chịrị Anambra mgbe o meriri ọkwa Gọvanọ n'okpuru PDP, n'afọ 2003 ruo 2006.
Ugbua ọ bụ Minista na-ahụ maka ọrụ na iwulite ngalaba ọrụ.
Godswill Akpabio
Godswill Akpabio chịrị Akwa Ibom steeti site n'afọ 2007 rue afọ 2015.
Ugbua ọ zọrọ ọkwa sinetọ n'okpuru APC.
Nasir El Rufai
Chịrị isi obodo Naịjirịa dịka Minista na-elekọta ya n'okpuru PDP.
Ugbua, ọ bụzị aka na-achị Kaduna steeti.
Umar Ganduje
Ọ nọbu n'otu PDP dịka osote gọvanọ na-achị Kano steeti.
Ugbua, ọ na-achị steeti ahụ n'okpuru APC.
Audu ogbeh
Audu Ogbeh bụbu onyeisioche otu PDP n'ala Naịjirịa niile mana ọ hapụrụ ọkwa ahụ gbalaga na APC.
Ọ bụzi Minista na-ahụ maka ọrụ ugbo n'ala Naịjirịa niile.
Udoma Udo Udoma
Ọ nọchịrị anya Akwa Ibom Saụt n'ụlọomeiwu ukwu site n'afọ 1999 rue afọ 2007.
O jizi ọkwa minista na-ahụ maka bọjetị na ịhazi ihe na Naịjirịa .
Heineken Lokpobiri
Ọ bụbu sinetọ na-anọchi anya Bayelsa West site n'afọ 2007 rue 2015 n'okpuru PDP.
Ugbua, o ji ọkwa minista na-ahụ maka ọrụ ugbo nke steeti.
Ndị ọzọ bụ
Victor Ndoma-Egba
Solomon Lalong
Bello Masari
Abiola Ajimobi
Isa Yuguda
Ali Modu Sheriff
Ita Enang
Kashim Shettima
Aliyu Wamakko
Segun Oni
Kedụ ihe ị ga-eme ka ịnwe ogologo ndụ n'ọrịa a?
Macginger kpọpụtara ihe ndị ha ga-eme iwe bie ogologo ndụ:
Rie nri na-edozi ahụ:
Ọ sị ka ha ahọrọla nri ọbụla.
Maka na ọ bụ na nri ka ha ga-enye ihe n'ahụ.
Aṅụla ọgwụ ayọn
Arụla ọrụ ike
Anọla ebe jụrụ oyi rinne
Anọla ebe ọtụtụ mmadụ gbakọjuru
O kwesiri ka ị na-aga ahụ dọkịnta mgbe ọbụla ka olele gị ahụ
O nwere ụzọ esi egbochi ọrịa a?
Mcginger kwuru na ọ bụ naani site n'inyocha iji wee chọpụta ma onye gị na ya na-alụkọ dị na nwunye ,ma ọbara ụnụ agakọrọ nkeọma.
Nke a gunyere: AS na AS agaghị alụli, mana AS na AA ga-alụli.
Ihe ndị mmadụ na-ekwu na soshal midia maka ọrịa a
@Taswalu na-arịọ ndị mmadụ ka ha nyocha onwe ha tupu ha lụọ.
@toksy_bee_ chọrọ ka ekpere ya ekpere ya makana ya bụ ọrịa ji ya na njọ.
@EkeminiMacauley kwuru na ya na-akwado ndị na-arịa ọrịa a.
Akụkọ ndị ga-amasị gị:
Ndị amaghị ndị ha bụ kpochiri ọdọahịa ụmụ Najiria na Ghana
A hụla m ihe na-adọhachị ndị ọrụ azụ n'ọrụ nchekwa  - Buratai
Nkwụsị ọrụ m kwụsịrị ndịisioche okpuruọchịchị abụghị ịbọ ọbọ' - Ihedioha
Xenophobic Attacks: Ndị Nigeria 5 merụrụ ahụ na nsogbu dara n'etiti ụmụ Naijiria na ndị Togo
Nsogbu dapụtara n'etiti Ndigbo na Ndigbo bi na mba ahụ akpaatala mmerụ ahụ nye ụmụ Igbo ise.
Ụmụafọ Igbo e merụrụ nnukwu ahụ na Togo
Ndigbo etiri gwo gwo maka okwu agbasaghị ha na mba Togo bụ ndị agbataobi onye nwere okwu
Nsogbu bidoro n'etiti enyi na enyi aghọọla ọgbaghara mba na ibe ya gara ata isi mmadụ ma ọ buru na ndị uweojii egboghị ọgụ ahụ n'oge.
Nsogbu dapụtara n'etiti  Ndigbo bi na mba Togo na ndị ha bi be ha edugala mmadu ise n'ụlọọgwụ ebe ha na-anata nleta maka oke mmerụahụ ha nwetara.
Ndị Ghana a na-achụpụ ụmụ Igbo na-ere ahịa na be ha?
Xenophobia: A na-egbu ndị mbịarambiara kwamgbe kwamgbe na South Africa
South Africa abaala mba maka mkpagbu ndị ọbịa be ha
Ebe ọtụtụ ka na-agụkọ ihe furu ha dịka ndị a na-arụ aka na ha bụ ndị Togo wakporo, zuo ma mebicha ngwaahịa ụfọdụ ụmụ Igbo na-azụ ahịa n'Ahịa Assiyeye dị na Lome, isiobodo Togo.
Ndị nọ ebe ihe mere kwuru na ọ bụ esemokwu dị n'etiti okorobia Igbo na enyi ya nwaanyị bụ ihe bidoro nsogbu ahụ.
Mmadu abụo ahụ bụ ndị bikọrọ ọnụ nwere nghọtahie lụọ ọgụ merụọ onwe ha ahụ, nke nwaanyị gara kpọọ ndị agboro mana nwokorobia ahụ gbara ọsọ oge ọ hụrụ ha.
Akụkọ kwuru na dịka ọ gbara ọsọ ha bido ịwakpo ndị Igbo ndị ọsọ bi na mbara ahụ, kụtọsịa ha dịka ha boro ha ohi.
BBC Igbo nwetara ihe onyonyo gosiri ebe a kụrụ ndị ahụ ihe tinka na-akụ panụ, ọbara juu ha ahụ mana anyị agaghị enwe itinye ya n'ime akụkọ n'ihi na ọ bụ ihe na-ata arụ n'anya nke ukwuu.
Dika otu onye Igbo achọghị ka a kpọ aha ya siri kọwara BBC Igbo, "Ọ bụ nwoke ya na enyi ya nwaanyị bi nwere nghọtahie."
Ha kụọ onwe ha ihe.
Nke nwoke merụọ nke nwaanyị ahụ, nke nwaanyị merụkwa nke nwoke ahụ.
Nke nwaanyị gbapụọ kpọrọ ụmụ agboro bịa.
Oge nwoke hụrụ ndị agboro, ọ wụọ aja gbaalaga.	 	 
Ndị agboro gaa tiwa ọnụụzọ ụlọ Ndigbo bi n'otu mbara ahụ kụwa ha ihe.
Ọ gara n'ihu boo n'ebubo na ndị mba ahụ nyere nkwado dịka a na-akụ ndị ahụ ihe  n'ihi "ha ejighị ntị anụ ihe banyere Ndigbo."
Ahịa Assiyeye dị na Lome,Togo
Otu onye ahịa ya so na nke ndị e zuru a kpọrọ Godwin Kalu gwara BBC Igbo na ọ bụ ka ndị uweojii bịara zọọ ụmụ Igbo ahụ ka ndị igwe ndị ala chọrọ isunye ha ọkụ.
Kalu kwuru na ka ndị uweojii kọrọ ndị e merụrụ ahụ gawa ụlọọgwụ, ddị ala ahụ jịkọọ gawa ahịa Assiyeye ndị nso ebe ahụ ebe ha wakporo ọdọahịa Ndigbo ma zuo ma mebie ọtụtụ ngwaahịa ha.
Ọdọahịa nọ n'ọnụ okporoụzọ esi abanye n'ime ahịa.
Ha wakporo ọhịa na-elu okwute.	 	 
M na ndị nọ n'ọdọahịa gbagbuo n'ime kpochie ụzọ.
Ha buru akpa akpụkpọụkwụ m na-ere ere abụọ.	 	 
Otu akpa nwere akpụkpọ ukwu iri ise."
Ndigbo nọ na Togo tụrụ arịrị na mbeku ha bekuru ụlọnnochiteanya Naijiria na mba ahụ amịtaghị mkpụrụ dịka a gwara ha n'onyeisi bụ Segun Ibidapo-Obe gara njem na Naijiria.
Otu onye uweojii mba Togo achọghị ka a kpọọ aha ya (n'ihi na o nweghị ikike ikwu n'aha ndị uweojii) gwara BBC Igbo n'ekwenti na ihe ahụ mere n'ezie.
Anọ m a kpọ m gwa m na o nwere ndị a na-eti ihe, anyị ga-ebe ahụ ọ bụrụ ndị Naijiria.
Onye uweojii onye kwuru na ndị na-akụ ihe boro ha ebubo izu ohi, kọwara na ha (ndị uweojii  zọpụtara ndị ahụ ma dugaa ha ụlọogwụ.)
O kwụghị ma ndị uweojii a na-enyocha ya bụ okwu na ọ gwara Ndigbo bi n'ala ahụ atụla ụjọ ihe egwu ime ha ọzọ.
Mbọ BBC gbara ịnụta uche ụlọnnochiteanya Nigeria na mba Togo amịtaghị mkpụrụ dịka ha azaghị ekwenti ha na ozi e zigara ha site n'igbeozi ịntanet.
Akụkọ ga-amasị gị:
Nri ndị a ga-enyere ndị na-arịa 'Sickle Cell' aka
Etu ị ga-esi jiri chocolate na-akwụkwọ nri chụọ nsogbu ụbụrụisi
Lagos-Badagry: Container adapiala ụgbọala na 'Trade Fair' n'ụzọ Badagry na Legọọsi
O nweghi onye nwụrụ maọbụ merụọ ahụ n'ihe mberede 'Tradefair' n'ụzọ Badagry na Legọọsi.
Container dara
Gwongworo e ji ebu ngwa ahịa nke a na-akpọ 'container' na bekee adaala n'akụkụ ulọahịa 'tradefair International' dị n'ụzọ Badagry na Legọs steeti.
Ogbe ebe ihe ahụ mere bu ebe ọtụtụ ụmụ Igbo na-azọ ahịa.
Dịka BBC siri nụ, onweghị onye nwụrụ na ya bụ ihe mberede nke a na-enwe onye merụrụ ahụ.
Nke a abụghị mbụ ụdị ihe a na-eme na Steeti Legọs.
Ụzọ Onyeama n'Enugwu bụzi aga aga
Etu gwongworo si kwọpịa mmadụ 12 n'Ekiti - Ndị uweojii
Abalị anọ gara aga, gwongworo bu ngwa ahia dapịara ụgbọala abụọ na Tinkan Ailand nke dị na Apapa na Legọs.
Otedola ereela Forte Oil, gaa ihu
Otu onye ojiegochụego ama ama bụ Femi Otedola ereela ụlọrụ mmanụ ya ama dịka 'Forte Oil.'
Otedola gbara ama nke n'ozi o wepụtara n'igwe okwu Instagramm ya na ya agbaghapụla ya bụ ụgbọ banye n'ọzọ ya bụ inye ọkụ latrik site n'ụlọọrụ ọ kpọrọ 'Geregu Power Plc.'
Ụbọchị ncheta ọrịa ọbara nko 'Sickle Cell'
Dịka taa bụ ụbọchị ncheta ọrịa ọbara nko nke pụtara 'Sickle Cell' na Bekee ndị ọkachamara n'ihe gbasara nri na ihe ọ na-enye na-ahụ adụọla ndụmọdụ ọhụrụ.
Ha kwuru na nri dịka ji, akpụ na osikapa ga-enye ndị ahụ ike ma gbado ha ume.
Ha kwukwara na akwụkwọ nri na mkpụrụosisi dị icheiche bụ ụdị nri ndị na-arịa 'Sickle cell' kwesiri ị na-eri ga-edozi ahụ ha.
Ụlọikpe akagbuola iwu gbasara ịgbasa ozioma
Kaduna steeti gọvanọ Nasir El-Rufai
Nke ọhụrụ na-eru anyị ntị ugbua bụ na otu ụlọikpe ukwu nke Kaduna steeti akagbuola iwu kwuru na onye ọbụla na-agbasa ozioma ga-anata ikike tupu o mee nke a nke ụlọomeiwu na gọọmenti steeti ahụ hiwere na nsonso.
Mana Gọọmentị Kaduna ekwuola na ha na-akwado ịgbagha mkpebi ahụ n'ụlọikpe.
Ụmụafọ Igbo ise emerụọla ahụ na Togo
Ụmụafọ Igbo  ise merụrụ nnukwu ahụ na nghọtahie sogbu dapụtara n'etiti ụmụIgbo na ndị Togo na Lome, isiobodo Togo.
Ṅụọ mmịrị tọgbọ iko n'ọgbọ egwuregwu bọọlụ'
Naijiria, Argentina na Croatia ga-asọmpi
Ngalaba na-ahụ maka egwuregwu bọọlụ n'Afrịka amanyela iwu ọhụrụ ga-enye ndị ọgba bọọlụ ohere abụọ iji ṅụ mmiri ma zuo ike n'ihi oke anwụ ọchịcha.
Iwu a ga-ebido n'asọmpi AFCON nke a ga-amalite n'ụbọchị Fraide izu a.
Victor Moses eyipụla uwe o ji agbara Naijiria bọọlụ
Mmadụ 3 na-eku mmanụ na gwongworo anwụola
Ị hụla ihe gọọmentị Lagos chọrọ ka tanka na gwongworo na-emezi ugbua?
Child Trafficking: Ichi egburu nwata a n'ihu zọrọ ya n'aka onye ntọrị
Ndị uweojii sị Queen Imoh tọrọ nwata dị afọ isii na Kaduna ga-ire ya n'Ọrlụ dị n'Imo steeti tupu aka ndị uweojii kpara ya.
Nwata atọrọ
Ndị uweojii si ngalaba "Special Anti Robbery Squad (SARS) nwụchịrị otu nwaanyi aha ya bụ Queen Imoh ka ọ gara ịrị̄ nwatakịrị n'obodo Umuna nke Orlu, Imo steeti.
Queen Imoh, bụ onye uweojii si na ọ bụ onye mba Kameron, zutere nwata ahụ aha ya bụ Naziru Adbulwahab na mpaghara Nassarawa dị Kaduna, isi obodo Kaduna steeti.
Anwụchiela nwaanyị tọọrọ ma ree ụmụaka 5 si otu ezinaụlọ
SARS: Ndị uweojii anọ abanyela n'ofe dị ọkụ
A machiela mmanya na-ekeli utu ka utu nwoke jụrụ ọdịda dịka ọ ṅuchara ya
Akwụkwọ ozi sị n'aka ọnụ na-ekwuru ndị uweojii n'Imo bụ Godson Ikeokwu sị na ọ bụ ndị mmadụ hụrụ Imoh na nwata ahụ wee che na ọgaghị abụ nne ya gbaara ndị uweojii ama.
Ndị uweojii sị na nna nwata ahụ atọrọ a bịala kpọrọ ya
Ndị uweojii sị na Imoh kwenyere na ya zutere nwata ahụ aha ya bụ Naziru Abdulwahab ma kwukwa na ọbụghị mbụ ya kpara ụdịrị ike a.
Dịka ndị uweojii siri dee, Imoh gwara ha na ya rere nwa ya aha ya bụ Joseph Imoh dị afọ abụọ pụtụ naịra narị abụọ.
Ndị uweojii sị na Queen Imoh kwere na ya mere ihe a sị na o mere
Ọ sịkwa na ya rere nwata aha ya bụ Samuel M dị otu afọ puku naira narị abụọ na iri atọ.
Ọ sị na ya zuru nwata nke a mgbe nne ya si ya nedo ya anya.
Godson Ikeokwu dere na ọ bụ ndị Awụsa nọ n'Orlu nyere aka chọta nne na nna Naziru ma hụ na o ruru ha aka.
Imoh ka nọ n'aka ndi uweojii.
Ntọrị ụmụaka bụ ihe na-eme kwamgbe na Naịjịrịa, ọkachasị n'Ọwụwa Anyanwụ Naịjirịa.
Lee ihe nkiri anyị maka ntọrị ụmụaka:
Nigerian Technovation: Ụmụaka ụmụnwaanyị sekọndịrị egosiputala akaọrụ ha na Teknụzụ
Dịka ụmụakwụkwọ Regina Pacis gara ritere ihe ọma n'asọmpị teknụzụ na mba Amerịka 2018, a malitela ịchọ ndị ga-agbalị ka ha.
Ụmúakwụkwọ
Asọmpị e ji ahọpụta ụmụaka ụmụ nwaanyị sekọdịrị rụpụtara ezigbo ihe na technụzụ na mpaghara ỌwụwaAnyanwụ Naijiria amalitela n'Ọnịcha, Anambra Steeti.
Ụmụaka secọndịrị karịrị narị abụọ n'ọnụ ọgụ si ọtụtụ ụlọakwụkwọ n'Ebonyi nakwa Anambra biakọtara ọnụ were gosi ma kwuputa ihe akụrụngwa teknụzụ ha rụpụtara nke a na-akpọ "App" na-arụ.
Onye chịkọbara ya bụ ihe bụ onyeisioche Edufun Fun Stem Hub bụ oriakụ Uche Onwuamaegbu Ugwu kọwara na ọ bụ site na nkwado ndị United Nations ka ha jiri guzobe ya bụ ihe ngosi.
Uche Onwuamaegbu Ugwu na onye nkụzị
Ugwu kwuru na ụlọakwụkwọ ọbụla ahọrọ 'App' nke ha ga-aga n'ihu nọchite anya Ọwụwa-Anyawụ na Naijiria ebe a ga-ama ndị ga-anọchite anya mba ahụ na ụwa niile.
Anyị ga-echeta na ọ bụ Uche Onwuamaegbu Ugwu họpụtara ụmụ aka ise n'ụlọalwụkwọ Regina Pacis dị n'Ọnịcha ndị nke turu ugo n'Afrịka nakwa mba ụwa niile were site na Silicon Valley USA bulatara Naijiria iko ọla edo.
Lee akụkọ ụmụ Regina Pacis ebe a: Technovation: Lee ụlọakwụkwọ ụmụaka ise ahụ turula ugo ọkaibe n'asompi technụzụ
Ụmụakwụkwọ Regina Pacis, -  nke Uche Onwuamaegbu kuziere ihe n'Edufun Stem Hub dị n'Ọnịcha - meriri obodo dị nari na iri use wee gbaa ndị nke mbụ n'ụwa.
Ụmụ akwụkwọ Ado Girls secondary school Ọnịcha mepụtara "app" ha kpọrọ "Albina Sense App"
Ihe ha rụpụtara oge ahụ bụ 'app' e ji ama ọgwụ adigboroja.
Ụfọdụ na ndị ụlọakwụkwọ bịara ọhụrụ na Technovation nke 2019 rụpụtara 'App' na-egosi ụzọ, App na-echekwa ndị anyarị (Albino) nakwa ọtụtụ ihe ndị ọzọ.
Ụmụakwụkwọ ahụ na ndị nkuzi ha kwupụtara obi ụtọ ha isonye wee kwalite ọnụọgụgụ ụmụnwaanyị na ihe gbasara teknụzụ.
Ụmụ akwụkwọ Urban Model Secondary School Abakaliki, Ebonyi Steeti mepụtara "app" n'achọpụta nri mebiri emebi
Uche Onwuamaegbu Ugwu bụ onye haziri asọmpị a
Ụmụakwụkwọ Ebonyi steeti wepụtara ihe a kpọrọ "Community Data Base App"
Tory Leadership: Ọ fọziri Jeremy Hunt na Boris Johnson
Onye ga-anọchị anya Theresa May dịka Prime Minsiter nke Britain; Boris Johnson ka ọ bụ onye?
Jeremy Hunt na Boris Johnson
Nke ọhụrụ na-eru anyị ntị ugbua na-ekwu na ọ ofọziri sọsọ Jeremy Hunt na Boris Johnson n'ọsọ ịchị mba Briten.
Nke a pụtara ihe dika Jeremy Hunt ji vootu abụọ merie Michael Gove nwetara vootu 75 n'ụlọomeiwu Briten.
A dị m njikere ịhapụ ọrụ a' - Theresa May
Ọ pụtara na ya na Boris Johnson ga-akwata ya iji maata onye ga-achịrị ọwa Theresa May wụsara.
Cheta na ndị otu kọnzavetive pati na Briten kwadoro ịhọpụta mmadụ abụọ ịnọchị anya Theresa May.
Naanị mmadị atọ ka achọrọ n'ime mmadụ anọ pụtara na ya bụ ndọrọndọrọ bụ nke a ga-eji akpati nzuzo mee.
Theresa May anapụtala isi ya n'aka ndị ụlọomeiwu mba Briten
A na-atụ anya na ụwa ga-ama mpụtara ya bụ ntulika n'elekere nke mbụ taa.
Ka nke a mechere, a ga-eme ntuliaka ọzọ iji hotụpata mmadụ abụọ, nke otu n'ime ha ga-abụzị Praịm Minista Briten.
Onye vootu ya kachasi na nke emere mee bụ Boris Johnson bụ onye ji vote 143 merie Jeremy Hunt, Michael Gover na Sajid Javid.
A kụpụrụ Rory Stewart bụ odeakwụkwọ maka mmepe obodo ndị mba ọzọ maka na onwetere naanị vootu 27.
Ya bụ ọgụ ka dị mma Boris Johnson ebe ọ na-ejikere ị ga ya bụ ọgụ ntụkpọ osisi nke ndị pati ha ruru 160,000 ga-atụrụ ha vootu, bụ nke a ga-eji post ọfis ziga izuụka n'abịa.
Mana ọhịara ahụ ịgba afa mpụtara ya bụ ntuliaka ka ọ dị ugbua.
Ya bụ ka anyị dere duu mara ihe ga-eme.
Akụkọ ga-amasị gi
Nri ndị na-arịa 'Sickle cell' kwesiri ị na-eri
Ihe mere ndị na-akwado Buhari ji chọọ ka a chụọ Festus Adedayo
Ndị amaghị ndị ha bụ kpochiri ọdọahịa ụmụ Najiria na Ghana
Women's World Cup: Super Falcons e jizi otu ụkwụ kwụrụ?
Dịka mba Cameroon meriri mba New Zealand n'asọmpi ịko mbaụwa ụmụnwaanyị, gịnị ga-emezi Naịjirịa ugbua?
Goolu abụọ nke Ajara Nchout nyere na nkeji 95 bu nke bufere Cameroon kpam kpam n'agba nke abụọ asọmpi a.
Nchout bu onye nyere goolu mbu na nkeji 57 nke mba New Zealand satara ha.
Nigeria vs Norway: Norway akpọchuola Naijirịa ihu
Etu asọmpi si metụta Naịjirịa bụ na mba Chile kwesiri imeri mba Thailand tupu Falcons anafere.
Ugbua, ọ bụzị ngụkọ goolu bụ goal aggregate na Bekee ka a ga-eji ma onye meriri.
Igwe mmadụ akụola ndị ohi na-anapụ mmadụ akpa dukaduka n' Enugu
Ndị mmadụ ewerela iwe kụọ ndị  e chere na ha bụ ndị ohi  akpa ike n'okporo ụgbọoloko dị na mpaghara Holy Ghost, Enugwu, ọkwụrụ n'anya ụbọchị Tuuzde.
Ndị a bụ so n'otu ndị e chere na ha ji egbe na ngwaọgụ ndị ọzọ anapụ ndị mmadụ akpa na ihe dị mkpa na akụkụ ahụ.
Otu nwoke egbuola nwunye ya n'Enugwu
Anwụchiela onye ohi akara ATM
Dịka ọnụ na-ekwuru ndị uweojii n'Enugwu  bụ Ebere Amaraizu si kọwara BBC Igbo, ọ bụ oge ndị omekome a napụchara otu nwaanyị akpa ya n'ike ka ndị mmadụ zuru ha n' ahụ kụọ ha ihe tinka kụrụ pan.
Ndị a bụ ndị na abụ ha hụ mmadụ, ha lee anya,lee anya, ha anapụ gị akpa gị.
Ndị ọrụ anyị nwetara mkpesa na ndị ohi napụrụ nwaanyị agba ya.
Ndị ọrụ anyị yi akwa nkịtị chụwa ha ọsọ, ha agbaba ọhịa mana ndị mmadụ nyere aka chụwa ha jide ha kụọ ha ihe.
Mgbe ndị uweoji a kpọrọ ka ha bịa nyere aka rutere, ike akwụla otu, e buga ya ụlọọgwụ , ebe dọkịta kwuru na ọ nwụọla."
Amaraizu onye kwuru na ha napụtara  ha mma nakwa ihe ndị mmadụ ha zutere, gara n'ihu kwuo na onye nke ha ji aka na-enyere ha aka na nchọpụta.
Odibo egbuola nneya ukwu abali abụọ o bidochara ọrụ
Otu nwaodibo aha ya bụ Joseph Ogbu ewerela mma sugbuo nne ya ukwu nakwa nne nne ya ukwu n'ụbọchị Tọọzde.
Nke a mere naanị abalị abụọ e wechara ya n'ọrụ na mpaghara Surulere na steeti Legọs.
Nwoke egbuola nne ya maka okwu ala
Otele ukwu egbuola nwaanyị ọzọ
Ogbu onye Benue steeti malitere ọrụ n'abalị iri na asatọ nke ọnwa Juun.
Ọnụ na-ekwuru ndị uweojii na steeti Legos bu Bala Elkana gwara BBC Igbo na ha anwụchiela nwata nwoke ahụ.
Dịka Elakana si kwuo, "Ogbu kwuru na nne ya ukwu kpasuru ya iwe o wee sugbuo ya."
Ọ sịkwara na ọbughị ya gburu nne nne ya ukwu, kama ọ gharịpụrụ nwụọ mgbe ọ hụrụ na nwa ya anwụọla.
Aha nne ya ukwu bu Oreoluwa John, ebe nke nne ya bu Adejoke John.
Ha gbara afọ iri atọ na asatọ na iri asatọ na itoolu n'otu n'otu.
Ndi uweojii kwuru na ha ka na-enyocha ya bu okwu iji matachaa ihe nile merenụ.
Ọzọ, Mele Kolo Kyari, onyeisi ọhụrụ NNPC
Gọọmentị Naịjirịa agbaghala okwu na-efegharị na onyeisi NNPC ọhụrụ bụ Mele Kyari so n'ezinaụlọ Abba Kyari.
Cheta na ọ bụ taa ka gọọmentị Naịjirịa kpọpụtara aha Mele Kyari dịka onyeisi ọhụrụ ngalaba na-elekọta mmanụ ụgbọala Naịjirịa bụ NNPC.
N'ofesi,
Ndị Malawi na-eme ngaghrịiwe
Puku mmadụ ole na ole abanyela okporoụzọ ime ngagharịiwe na mba Malawi maka mpụtara ntuliaka e mere n'ọnwa gara aga.
Ha na-akpọ oku ka onyeisi ngalaba ntuliaka na mba ha ritue n'ọkwa.
N'egwuregwu,
Aka na-achịkọta otu Super Eagles bụ Gernot Rohr ekwuola na o kwenyesiri ike na otu ya ga-ebulata iko mba Afrịka n'ihi na e nwere ndị ọgba bọọlụ ochie ụkwụ kara aka nakwa ndị ọhụrụ.
Gee nkeji ebe a:
Mele Kolo Kyari, onyeisi ọhụrụ NNPC
Onyeisiala Muhammadu Buhari enwepụtala Mele Kyari dịka onyeisi NNPC.
Kyari ga-amalite ọrụ ya n'abali asaa nke ọnwa Julai.
Anyị nwere mmanụ ụgbọala ga-ezuru unu ' - NNPC
Abia Pipeline explosion: Sineti ekwuola na ha ga-enyocha ihe mere
Maikanti Baru bụ onye ji ya bụ ọkwa kemgbe 2016 ga-ala ezumike nka.
Kyari na-anochite anya Naịjirịa na Organisation of Petroleum Exporting Countries (OPEC).
Ọ gụrụ ihe banyere ala, nke Bekee kpọrọ "Geology" na mahadum ma nọrọ isi OPEC economic commission board.
Akwụkwọ na-akọwa na-ọbụghị nwanne Abba Kyari - bụ onye aka nri Onyeisiala Muhammadu Buhari - agbanyeghị na ha na-aza otu aha nna.
Aka ndị uweojii akpara onye ntọ
Gọmenti etiti ekwuola na eziokwụ atọgbọghị na kepukepu  na-efegharị na ọrịa Ebola abatala na Naịjirịa ọzọ.
Onye kwuru nke a bụ odeakwụkwọ ukwu ụlọọrụ na ahụ maka ahụike bụ Abdullaziz Abdullahi bụ onye sị na kemgbe 2012 na ọnwebeghị onye ahụrụ bụ ya bụ nje na Naịjirịa.
Agha Ebola
Gọmenti etiti ekwuola na eziokwụ atọgbọghị na kepukepu  na-efegharị na ọrịa Ebola abatala na Naịjirịa ọzọ.
Onye kwuru nke a bụ odeakwụkwọ ukwu ụlọọrụ na ahụ maka ahụike bụ Abdullaziz Abdullahi bụ onye sị na kemgbe 2012 na ọnwebeghị onye ahụrụ bụ ya bụ nje na Naịjirịa.
N'ofesi,
Ndị agha Iran ekwuola na ha gbatụrụ drone mba US ji enyopu ihe na-eme na Iran.
Mana ndị US ekwubeghị ka nke a bụ eziokwu ka ọ bụ eziasị.
Iko Aiteo Federation Cup
N'asọmpi agbara ụnyaahụ, otu egwuregwu bọọlụ Smart City nke Legọs ji ọkpụ gọọlụ atọ asatara abụọ chụpụ Enyimba nke Aba na Iko Aiteo Federation Cup.
Rivers United ji ọkpụ atọ chụpụ Akwa united.
Rangers na Nassarawa United sokwa na ndị akupụrụ na ya bụ iko Aiteo
Gee nkeji anyị ebe a
Akụkọ ga-amasị gị
Ihe mere ndị na-akwado Buhari ji chọọ ka a chụọ Festus Adedayo
Ndị amaghị ndị ha bụ kpochiri ọdọahịa ụmụ Najiria na Ghana
Enweghị ntụkwasị obi n'ọgwụ mgbochi bụ oke nsogbu nye ụwa
Super Falcons agafeela agba nke abụọ ka Thailand tunyere ha azụ
Nke bụ ugboro abụọ Super Falcons na-aba agba nke abụọ Iko Mba Ụwa nke ụmụnwannyị dịka ha mere etu a n'afọ 1999.
fans
Ndi nkwado otu egwu bọọlụ ụmụnwanyị Naijiria na-enwe aṅụrị
Super Falcons nke Naịjirịa ga-ezute otu egwueregwu bọọlụ ụmụnwaanyị nke Jamanị n'obodo Grenoble ụbọchị Satọde n'agba nke abụọ asọmpị Bekee kpọrọ 2019 "Women's World Cup".
Super Falcons tozuru iso n'agba nke abụọ ka Chile ji ọkpụ abụọ asatara otu merie Thailand, nke nyere ya ohere ịbanye ụgbọ dịka ha turu ugo ọkamma na ndị ikpeazu.
Super Falcons e jizi otu ụkwụ kwụrụ?
Fransị agbarala Naịjirịa ụgbọ nwamkpi
Ọ bụ na Monde bụ ụbọchị iri na asaa nke ọnwa Juun ka Falcons sụrụ mpị nke ọtụtụ ụmụafọ Naịjirịa na-asị na VAR napụrụ ha mana omere abalị atọ iji chọpụta ka ha a ga-etuozu ịga agba nke abụọ.
Dịka agbachaala asọmpi niile dị n'agba nke mbụ, Falcons pụtara dịka nke kachasị mee ọfụma na ndị achịtaghị aja nke ga-enye ohere itozu gaa agba nke abụọ.
Ọ bụ otu egwuregwu atọ na-agafe dịka nke ka mma na ndị ikpeazụ.
Kameroon bụ mba ọzọ n'Afịrịka ritere uru a ụnyaahụ.
Dịka ha mere ụfọma n'asọmpị ha na Frans, ọtụtụ ndị na-akwado ha nwere olilanya na ha ga-agba mbọ na agna nke abụọ a.
Goge Africa: Etu di na nwunye si were ịchọpụta omenala mere ihe e ji aga mba
Di na nwunye hibere 'Goge Africa' bụ Nneka na Isaac Moses, kọwaara BBC Igbo etu ha si malite njem butere ha ebe ha nọ ugbua.
Nneka na Isaac Moses bụ di na nwunye ama ama maka ihe nkiri ha a kpọrọ Goge Africa ha ji egosi omenala dị iche iche na mba dị iche iche.
N'ihe nkiri a, ha gwara BBC Igbo etu njem a jiri malite nakwa ebe ha so ya aga.
AFCON 2019: Họrọ ndị i che ga-agwọ ibe ha ka abacha
Were aka gị họrọ ndị i chere ga-emeri ibe ha n'egwuregwu ọbụla n'AFCON 2019.
Ghana arrests Nigerian professor : Ihe onyonyo etinyela ọkammụta Prof Austin Nwagbara na nsogbu?
Ọkammụta Austin Nwagbara danyere na nsogbu na mba Ghana ka ihe onyeonyoo pụtara ebe ọ na-ekwu na agụmakwụkwọ Naijiria ka nke Ghana mma.
Austin Nwagbara
Austin Nwagbara bụ onyenkuzi na mahadum, University of Lagos gara ezumike nkuzi 'Sabbatical' na mahadum, University of Ghana
Onyeisi otu jikọrọ ndị nkuzi mahadum Naijiria bụ Ọkammụta Biodun Ogunyemi ekwuola na ihe onye ọkammụta Naijiria bụ Austin Nwagbara kwuru maka agụmakwụkwọ Ghana abụghị ikwuwa ọnụ kama ọ bụ okwu dịka ọkachamara.
ASUU ga-enyocha ọchụchụ Ebonyi State University chụrụ ndị nkuzi'
Obi ụmụ Igbo na-enwu ọkụ maka okwu asị otu nwoke kwuru
Inwe ịfụnanya nye ala nna ya tinyere Ọkammụta Austin Nwagbara bụ onyenkuzi na mahadum nke Lagos, gara nkuzi ezumike (Sabbatical) na mahadum nke Gana na nsogbu n'ihi okwu a na-ebo ya na o kwuru.
Nwagbara danyere na mmiri ọkụ n'aka mahadum Gana ebe ọ gara ọrụ nkuzi otu afọ (sabatical) ka ihe onyonyo pụtara ebe ọ na-agwa ọgbakọ ndị e chere bụ ndị Naijiria okwu, na-ekwu na agụmakwụkwọ Naijiria ka nke Gana mma.
Ọchụchụ ọkammụta OAU: Ọ bụ ihe kwesịrị- Ụmụnwaanyị
Gbalahụ idina onye nkuzi gị n'ụzọ ise a
N'ihe onyonyo ahụ nke na-efegharị na soshal midia, Nwagbara kwuru na ndị Naijiria ka nwee ndị ka mara ihe a na-ekwu na agụmakwụkwọ karịa ndị ogbo ha ndị Gana dịka o kwukwara n'mahadum nke Naijiria nwere ebu nwee mfụ karia ha.
Okwu ahụ mere ka mahadum Gana gbakụta ya azụ ma mee ka ndị uweojii mba ahụ nwuchie ya, ma mechaa tọhapụ ya.
Onyeisi otu jikọrọ ndị nkuzi mahadum Naijiria bụ Ọkammụta Biodun Ogunyemi
Mana na mkparịtaụka ya na BBC Igbo nwere, Onyeisi otu jikọrọ ndị nkuzi mahadum Naijiria bụ Ọkammụta Biodun Ogunyemi kwuru na o nweghị ihe ọjọọ dị n'okwu Nwagbara kwuru nke na ndị Ghana ga-akpaso ya ụdị agwa ha kpasoro ya.
Anyị echeghị na ọkammụta ahụ kwuru ihe karịrị ọnụ ya dịka onye ọkacha mara.	 	 
Ụlọikpe: Ndị Boko Haram ga-enweta ikpe ruru ha
A malitela ikpe ndị Boko haram karịrị otu puku ikpe n'ụlọ ndị agha dị n'obodo Kaịnjị n'etiti Naịjirịa.
Boko Haram egbuola ihe karịrị mmadụ puku iri abụọ ebe ha chụpụrụ mmadụ ruru nde na mpaghara Naịjirịa, Chadị kamgbe ha malitere n'afọ 2009.
Ụlọikpe ukwu nke Naịjira amalitela ikpe ndị Boko Haram ruru otu puku akpọchiri ọtụtụ afọ ikpe nke abụọ n'ụbọchị taa n'ọdọ ndị agha dịna Kaịnji, ebe a na-atụ anya na ha ga-awụcha nụlọikpe ọdịnala.
Ndị ụlọikpe kwuru na a ga-ama ndị a ikpe n'ihu ọha dịka ndị otu na-ahụ maka ugwu ruru mmadụ nakwa Amnesty International katọrọ ikpe nke mbụ.
Ikpe nke a bụ nke kachasị n'ikpe a na-ama ndị na-eyị ndụ ekwu n'ala Naịjirịa.
Ihe karịrị ndị ọkaịkpe anọ ga-ekpe ndị a ikpe n'ụlọ mkpọrọ ndị agha.
Ihu foto ndị Boko Haram a na-achọ achọ
A kwụsịrị ikpe n'ịme ọnwa anọ gara-aga, iji nye ohere ka ndị nchekwa mee nyocha gbasara ndị Boko Haram. dịka Mịnịstịrị na-ahụ maka ikpe ziriezi kwuru.
N'ọnwa ọktoba 2017 bụ mgbe ikpe a malitere, amara mmadụ iri anọ na ise ikpe ị ga mkpọrọ afọ atọ rue afọ iri atọ na otu, ebe atọhapụrụ ihe karịrị mmadụ narị anọ maka nweghi ihe aka ebe megidere ha.
A na-atụ anya ị ma kwa ọtụtụ ndị otu a ndịọzọ ikpe n'ọge n'abịa abịa. n
Cheta na ndị Boko Haram egbuola ihe karịrị mmadụ puku iri abụọ ebe ha chụpụrụ mmadụ ruru nde na mpaghara Naịjirịa, Chadị kamgbe ha malitere n'afọ 2009.
Ndị Boko Haram a nwụchiri n'afọ 2009
Ụmụakwụkwọ ruru 17 anwụọla n'Amerịka
Otu onye bụ egbe gara n'ụlọakwụkwọ dị na obodo Florida n'Amerịka gbagbuo ụmụakwụkwọ.
Ọtụtụ ndị ụmụakwụkwo na nne na nna ha
Mwakpo egbe aha bidoro ebe elekere abụọ n'ehihe unyaahụ
Otu nwata akwụkwọ akwụsiri akwụkwo n'ike agbagbuola ụmụakwụkwọ ibe ya na ụlọakwụkwọ Marjory Stoneman Douglas na Florida.
Akụkọ sị na ụmụakwụkwọ ndị fọrọ zoro onwe ha n'ime mpịo nkụzị ha ka mwakpo a na-eme.
A nwụchiri onye ọgba egbe nke ahụ, onye nke e nyere aha ya dịka 'Nikolas Cruz', nwata gbara afọ iri n'itoolu. A hụru ọtụtụ egbe ndị ọzọ o ji.
Ụmụakwụkwo na ọtụtụ ndị nkuzi ha so na ndị nwụrụ, ebe mmadụ ruru iri na anọ na-anara ọgwụgwọ n'ụlọọgwụ maka mgbọ metụtara ha.
Otu onye ibe Cruz si na ọ bụ onye ọ na-ahịa ahụ ijideta iwe ya.
Ka nke a mechara, ndị nne na nna cheruru mgbede, ihe ruru elekere asaa iji mata ma ụmụ ha anwụrụ anwụ ka ha adịndụ.
Anwụchiri Cruz, onye mere ihe nke a, ka ọ nọ n'akụkụ ụlọ akwụkwo ahụ. Ndị uweoji kwuru na ụfọdụ ndị ụmụakwụkwọ ma onye obụ mgbe mwakpo ahụ na-aga.
Otu onye ibe ya n'ụlọ akwụkwọ ahụ sị na a ma nwata ahụ bụ Cruz, ama dịka onye na-ekwu okwu egbe mgbe niile.
Nke a bụ ugboro iri na asato a na-enwe mwakpo egbe n'ụlọakwụkwo Amerịka n'afọ a.
Lekwa ihe ndị mmadụ na-ekwu maka ya n'elu igwe okwu Twitter:
NAPTIP akpọchiela otu ebe a na-atụ mgbere ụmụaka
Otu na-ahụ maka imegide ndị na-atụ mgbere ahịa ụmụaka akpọrọ NAPTIP anwụchiela otu dibia.
Nwaanyị na-enye nwa ara
Ịtụ mgbere ahịa ụmụaka agbalitela n'ala ọwụwa anyanwụ Naijirịa
Otu na-ahu maka imegide ndi na-atụ mgbere ahia a kpọrọ NAPTIP na aha ịchafụ, anụchiela otu dibịa otụmọkpọ na-atu mgbere ahia ụmụaka.
Ụmụnwaanyị ndị ihe dị ọsịsọ na-achọ imụ nwa na-agakwuru ya ka o nye ha nwa.
Itụ mgbere ahia ụmụaka aghọla nnukwụ ahịa na-amụtara ndị nọ n'ime ya ọtụtụ nde naira.
NAPTIP kpọchikwara ụlọọgwu ọdịnala akụkọ kwuru na dibia ọtụmọkpọ ahụ ji atụ mgbere ahịa ụmụaka.
Josiah Emerole bụ ọnụ na-ekwuchitere NAPTIP gwara BBC na a nwụchịrị otụ dibia mgbọrọgwụ na-atụ mgbere ahịa ụmụaka n'Abuja.
O kwukwara na akụkọ kwuru na ndị ụweojii nwụchiri otu nwaanyị enwudere na Dịsemba kụ nwa amụrụ ọhụrụ.
Nwaanyị ahụ kuru nwa ahụ si Abuja na-aga Niger steeti
Mgbe e nwudere ya, o nweghị ike ikọwa ka ya bụ nwa siri baa ya aka.
Ndị uweojii were ya bụ ikpe nyefee ndị NAPTIP.	 	 
Kemgbe ahụ anyị na-esochi ya bụ dibịa na-atụ mgbere ahịa ụmụaka anya rue izuụka abụọ gara aga mgbe anyị nwuchịrị ya.
Mgbe anyi nwuchiri ya bụ dibịa anyi chọpụtara ọtụtụ ọgwụ mgbọrọgwu oji arụ ọrụ na be ya.	 	 
Nwaanyị ahụ anwụchirị enwerela onwe ya mana NAPTIP nara ya nwa ahụ nyefee n'aka ngalaba na-ahụ maka ọdịmma ụmụaka ana-emegbu emegbu nke Federal Mịnịstrị FCT.	 	 
Kedu ka ha siri chọpụta na dibia a na-atụ mgbere ụmụaka?
Emerole kwuru na nwaanyi ahụ kọwapụtara na onweghi afọ ime ha kpụrụ.	 	 
Na ya bụ dibia na-enye ha ọgwụ na-eme ka ha dị ime.	 	 
Orue mgbe ha ga-amụ nwa dịka ndi ụwa chere,dibịa ahu ekuru nwa kunye ha.	 	 
Emerole gara n'ihu kwuo: "Anyi na-enyocha ihe nwaanyi a kwuru ka anyi mara ebe ya bụ dibia si ekute ụmụaka ọ na-ekunye ụmụnwaanyị ndị a.
Itu mgbere ụmụaka agbalitela nso nso a n'ọwụwa anyanwụ Naijịrịa.Ụfọdụ ka anwuchịgoro, ụfọdu ka nọ n'ọsọ.
Elekshion US 2016: Anwụchiela ndị Russia kpatọsiri aka
Anwụchiela ndị Russia ruru iri na atọ maka aka ha kpatọsiri na mbinye aka US mere n'arọ 2016.
Flag America
Mbinye aka emere na US n'arọ 2016 wetere ọtụtụ ndọrọndọrọ.
Anwụchiela ndị Russia ruru iri atọ maka aka ha kpatọsiri na mbinye aka US mere n'arọ 2016,nke a chọpụtara na nyocha FBI.
Mmadụ na atọ akpọrọ aha ka eboro ebubo ikpa nkata mpu ekwenti akpọrọ 'wire fraud' n'olu oyibo.
Onye kwupụtara ihe a bụ onye ọkaiwu Robert Mueller,onye nke na-enyocha nkpatọsị aka ndị Russia.
Ụlọọrụ atọ dị na Russia so na nrụrụaka.
Mgbe ọ na-agwa ndị ntaakụkọ okwu,osote ọkaịwu akpọrọ Rod Rosenstein kwuru na onweghị ebubo na onye mba Amerika so na ihe nrụrụaka a maọbụ
ebubo gosiri na nkpatọsịaka a mebiri ihe mbinye aka US elekshion 2016 pụtara.
Mana o kwuru na akwụkwọ ruru pejii iri atọ na asaa gosiri na ndị Russia chọrọ ikụnye mkpụrụ nhasa na mba Amerika.
kedu ihe ebubo a putara?
Ebubo a kwuru na ụfọdụ ndị eboro ebubo ji kọmputa na US we zoo na ihe omume ha si na Russia.
okwukwara na ndị a eboro ebubo jiri aghụghọ gbanwe ọnọdu ha dika ndị si na mba US,mepe pejii n'igwe okwu ọhụrụ ka ha we dọta ndị mba US.
Ha mepekwara ma na-elebanya na ọtụtụ igwe okwu twita edoziri ka ọ dika ọbụ ndi US na hazi ya.
Nwunye Nnamdi Kanu: Gọọmenti Buhari tọhapụrụ m dim
Nwunye Nnamdi Kanu ekwuola na kemgbe ndị agha gbachara Egwu Eke, na ya ahụbeghị di ya.
A gwala Gọọmenti Naịjirịa ka ha tọhapụ Nnamdi Kanu bụ onye ndu ndị otu na-achọ mnwereonwe bụ Indigenous People of Biafra (IPOB).
Isi ụlọọrụ nchekwa ala Naịjirịa kwupụtara na Kanu bụ onye a na-ekpe ikpe maka ebubo nnupụisi megide Naịjirịa na-efu efu n'ọnwa Seputemba afọ 2017.
N'ajụjụọnụ pụrụ iche ndị ntaakụkọ BBC Igbo gbara nwunye ya bụ Uchechi Kanu, O boro Gọọmenti Naịjirịa ebubo na ha mara ebe di ya nọ.
Agbanyeghị na ndị agha Naịjirịa ekwuola na ọ bụghị ha ji Nnamdi Kanu.
Ndị mere akụkọ a: Chioma Nkemdilim na Chimezie Ucheagbo.
Edochie si na ọjị bụ ihe eji anabata ndi obịa
Edochie sị na ọjị putara: Omenala Jikọrọ Igbo, ya mere BBC Igbo jiri ga ka ọ goro anyị oji iji.
Ịgọ ọjị ma ọbụ ikpe ekpere ọjị bụ nnukwu emume ndị Igbo na-eme. Onye Igbo ọ bụla kwenyere na ọjị bụ ihe eji anabata ndị obịa na omenala Igbo.
Pete Edochie kọwara na nkọwa ihe ọjị putara bụ: Ọ - Omenala, J - Jikọrọ, I - Igbo.
Nke a mere BBC Igbo jiri ga n'ulo ya bụ nnukwu onye echichi ka ọ goro anyị oji iji were mepee ngalaba ntaakụkọ ọhụ bụ BBC Igbo service.
Nkata anyi na Pete Edochie ga na abịara unu na nkeji na nkeji.
Wole Soyinka: Chịkọta onwe unu ọnụ ka ndị okenye zuo ike
Onye ọkammụta gbapụtara ihe na Naịjirịa bụ Wole Soyinka ekwuola na ndị ntoroọbịa ka nwere ohere ịchị.
Ọkammụta Wole Soyinka kwuru na ọ bụrụ na ndị ntoroọbịa Naịjirịa chịkọta onwe ha ọnụ ma họpụta otu onye n'ime ha, na ha nwereike iwere oche ọchịchị Naịjịria.
O kwuru nke a mgbe ndị ntaakụkọ BBC gbara ya ajụjụ ọnụ banyere ohere dịrị ndị ntoroọbịa ịchị Naịjịrịa.
Buhari: Kedu ka Ị ga-esi nyere Naijiria aka?
Onyeisiala Naịjirịa bụ Muhammadu Buhari agwala ndị ọnụ na-eru n'okwu ka chụọrọ Naijirịa aja.
Muhammadu Buhari
Onyeisiala Naịjirịa si na gọọmenti ya
Onyeisiala Naịjirịa bụ Muhammadu Buhari, akpọkuola ndị Naịjirịa niile, ọkachasị ndi ọnụ na-eru n'okwu, ka ha dị nkwado ichụ aja nke ga-enye aka mee ka Naịjiria too.
Buhari kwuru okwu a na Daura n'ụbọchị ụka mgbe ya na ndị a kpọrọ "Katsina Senior Citizens" nwere nzukọ.
Ọ gakwara n'ihu wee kwuo na ndụ mba ọbụla, a na-enwe mgbe ndị mmadụ kwesiri ịchụ aja ma ha chọ ka obodo ga n'ihu.
Onyeisiala gwara ndị otu ndị gọvanọ nke a kpọrọ "Governors Forum" na bekee nke Gọvanọ Katsina steeti bụ Aminu Masari duru bịa si: "Naịjiria nke oge anyị chọrọ ka ndị be anyi niile were gbaputa ya n'ime mpụ na aghụghọ, ọkpa na-agaghi n'iru."
Akụkọ ndị ga-amasị gị: Nwunye Nnamdi Kanu: Amaghị m ebe di m nọ
Soyinka: Ndị okenye kwesiri ị ga zuo ike
Iceland amachiela ibe nwoke ugwu
Buhari kwere otu ndị gọvanọ nkwa na nchekwa mmadụ na akụnụba ndị Naịjirịa niile ga na-enweta mgbado anya ya ọfụma.
Ka ọ na-asa ya, Govanọ Masari sị na ndi otu ya bịara be Buhari mgbaru maka mmadụ abụọ nwụrụ na be ya.
Ha kenekwara onyeisiala maka mberede okporoụzọ metụtara nwa ya nwoke bụ Yusuf.
Nwunye Nnamdị Kanụ: Ndụ m gba ọtọ maka di m anọghị ya
Uchechi Kanu nwunye Nnamdị Kanụ bụ onyeisi ndị IPOB na-ebe akwa dị ya.
Uchechi Kanụ gwara BBC Igbo na ụmụ ya na-ajụ ese nna ha.
Ọ sị na ọ na-ara ya ahụ ilekọta ụmụ ha. Ọ sị ka dị ya kasie obi ya.
Ndị mere akụkọ a: Chioma Nkemdilim na Chimezie Ucheagbo.
IPOB egosila iwe ha na-ebe Ikpeazu nọ
Ndị otu IPOB asaala Gọvanọ Okezie Ikpeazu gbasara ihe o kwuru maka Nnamdi Kanu.
IPOB
IPOB na-ewe iwe gbasara egwu eke ndi agha Naijirịa gosiri n'Abia steeti
Ndi otu IPOB asaala Gọvanọ Abia steeti bụ Okezie Ikpeazu gbasra ihe o kwuru maka onye isi ha.
Site n'akwukwọ ozi ọnu na-ekwuchitere ndi IPOB bụ Emma Powerful detara BBC Igbo, o kwuru na ndi mmadụ ga na-akatọ sị ihe gọvanọ IKpeazu kwuru maka Nnamdi Kanu.
O makwara aka si Gọvano Ikpeazu na ndị Ugwu Hausa na-akwado ya depụta ihe niile ga-akwado ihe o kwuru maka onye isi ha,tumaadị na onye isi ha gbahapụrụ Gọvanọ ndi ọwụwa anyanwụ mgbe BBC
Igbo service gbara ya ajụju ọnụ.
N'ọnụ ya,"gwa ụwa ebe,mgbe ya na ndị ya so zụkọta Nnamdi Kanu. Anyi agaghị ekwe ka ọ gbanahụ asị ọtụru maka onye isi anyi".
Ọ sị na ihe ọbula Govanọ Ikpeazu kwuru gbasara onye isi ha emetutaghị ha makana ọ bụ cha asị.
Okwu a pụtara na nkwado Ikpeazu na ndị gọvanọ ndị ala Igbo ndị ọzọ kwadoro ndị agha Naịjirịa mgbe ha mere njeghari ha kpọrọ "Egwu Eke" n'ala Igbo na afọ 2017.
Ahụgbeghi Nnamdị Kanu kemgbe ndị otu ya si na ndi agha Naịjirịa wakporo be nna ya. Ndị agha Naịjirịa na-agọ na Kanu anọghi ha na-aka.
Akụkọ ndị ga-amasị gị:
Gịnị ga-akwụsị nsogbu dị n'ịchị ehi n'ala Igbo?
Akụkọ m ga-akarị nke a' - Simone Biles
Ndị uwe ojii ahapụla Ezekwesili
Ị ma agụ 'a b ch d' n'asụsụ Igbo?
Lee ndị nwara ịgụ "a b ch d" n'Igbo.
Asụsụ Igbo dị ụtọ mana ọtụtụ ndị mmadụ amaghị etu esi agụ mkpụrụ "a b ch d" Igbo nke bụ isi a hụrụ kwawa okpu n'asụsụ Igbo.
Anyị gwara ndị mmadụ ka ha gụọ "a b ch d".
Ndị mere akụkọ a: Chimamaka Ihenacho na Chioma Nkemdilim.
Nwunye Kanu: Gọọmenti etiti na-atụ asị
Lee ihe ndi Uchechi Kano, bụ nwunye Nnamdi Kanu kwuru gbasara di ya, IPOB na gomeenti etiti.
Uchechi Kanu na Nnamdi Kanu
Uchechi Kanu amaghị ebe di ya nọ
Nnamdi Kanu bu onyeisi IPOB bụ onye a na-achọ achọ kemgbe September afọ gara aga. Mgbe anyị na nwunye ya bụ Uchechi Kano, na-akpakọrịtara, o kwuru uche ya gbasara ya.
Ihe ndị a bụ ihe o kwuru:
1.Ọ maghị ebe di ya nọ
O kwuru na ya ahubeghi di ya anya, nakwa n'oge ikpeazu ha ji kpakọrịta bụ mgbe ndị agha bịara gbaa egbe n'ụlọ ha dị n'Umuahia oge ha na-eme "Operation Python Dance".
2.O kwuru na ndị gomeentị etịtị ji di ya
O kwuru na ndị gomeenti etiti bụ ndị zitere ndị agha kpọrọ dị ya. N'ihi ya, o kwetere na ha ma ebe ọ nọ. Na ọ bụrụ na ọ dị ndụ na ha bụrụ ya ga Sokoto.
Ndị Sinetọ mmadụ 108 nọ na be Ekweremadu
E mere ngaghari iwe megide ịchụtu osote Rochas
A na-achọ nwata a kemgbe mbido Julaị
3.O maghị ma ọ dị ndụ ka ọ nwuru anwu
O kwuru na ndị ji Kanu kwuo ebe ọ nọ. Na ọ bụrụ na ọ nwụọla, ha bupụta ozu ya.
4.O kwuru na ndị gọọmenti etiti na-atụ asị
O lotere na mgbe ndị gọọmenti etiti kwuru na ha ejighi di ya, na ha mechara kweta na ọ bụ ha ji ya. Na ndị mere ụdị ihe a, kedu onye ga-ekweta na ihe ha na-ekwu ugbua bụ eziokwu?
5.Lai Mohammed kwuru na ha ejighị di ya
Muhammed kwukwara na onyonyo na-egosi mgbe ndị agha gara n'ụlọ Kanu n'Umuahia bụ adịgboroja. Mana Uchechi Kanu ekweteghi na ihe o kwuru.
6.Ọ dị ya ka ndu ya gba ọtọ maka di ya anọghị ya
Ọ sị na ọ na-ara ya ahụ ilekọta ụmụ ha sọọsọ ya. Na ọ bụ ihe siri ike.
7.Ọ kasiri di ya obi
O kwuru na ihe ga-adị mma.
8.O nweghi uru ọ hụrụ di ya na-erita na njem a ọ nọ na ya
O kwuru na otu o si diri ugbua, ha enweghi ụlọ, na onweghi ihe ha nwere. Ihe ndị di ya nwere mgbe ọ nọ ya bụ ihe ndị mmadụ nyere ya.
9.O kwuru na ndị nọ n'ọchịchị agaghị ekwe ka onye Igbo chịa ala Naịjirịa
O kwuru na ọ bụrụ na ha ga-ekwe ka ndị Igbo chịa, Ojukwu karị imeri mgbe ọ pụtara ịzọ ọchịchị. O kwukwara na ọ bụrụ na ndị gọọmenti etiti ewepụtaghị di ya, na ndị mmadụ agaghị eme ntụlịaka.
10.O kwuru na o nweghi ncheghari gbasara ihe di ya mere
O kwuru na ọ kwụ di ya n'azụ.
N'ihe ha na-eme bụ maka ọdịmma na ọganịrụ nke obodo ha bụ Biafra.
Akụkọ ndị ga-amasị gị:
Ị ma ebe njirimara ala Igbo ụfọdụ dị?
A ghọrọm nwụnye mmadụ na mkpụrụ ụbọchị isii'
Ị ga-ejinwụ asụsụ Igbo gụọ 'National Anthem'
Premier League: Nke a bụ ọgụ ndị dimkpa
Leicester City, Arsenal na otu bọọlụ di icheiche ga-asọ mpi na ngwụcha izuụka a.
kelechi Iheanacho nyere goolu
Iheanacho nwa afọ Naịjirịa bụ onye otu Leicester City
Asọmpị egwuregwu bọọlụ dị icheiche ga-eme na ngwụcha izu a ga-ekpo ọkụ.
N'asọmpị iko Premier League, Leicester City na Stoke City ga-asọ mpi.
Newcastle na AFC Bournemouth ga-asọ mpi nke ya.
Ndị ọzọ bụ Liverpool na West Ham United, na Watford na Everton.
Google ekpụpurula Keshi okpu
Oliseh na Fortuna Sittard agbasala
Nke a bụ nke mbu Arsenal so na asọmpị UEFA/Europa ke mgbe afọ 2000
N'egwuregwu nke ụnyaahụ, Ostersunds FK meriri Arsenal ọkpụ abụọ a satara otu.
Arsene Wenger bụ onye nkuzi Arsenal kwuru na mmeri ha meriri Ostersunds FK n'izuụka gara aga bara ha n'isi.
Anyị amaghị ihe a ga-eji bọọlụ mere, ihe a bụtere anyị nnukwu nsogbu.
Newcastle na AFC Bournemouth
Newcastle ha ga-emerị na nke a?
N'asọmpị nke a na-abịa na ngwụcha izu a, onye ọnụ na-eru n'okwu n'ihe gbasara egwuregwu bọọlụ bụ Stehen Mbonu gwara BBC Igbo na asọmpị a nwere ike ị ga ụzọ abụọ.
Bournemouth na Newscastle bụ otu bọọlụ nọ n'ime otu ọnọdụ. Onweghị onye mara onye ga-enwe mmeri.
Liverpool na-agbanị ịba ọkwa anọ nke mbu
Stehen Mbonu kwukwara n'asọmpị ole na ole gara aga, Liverpool ka na-agba ọfụma.
N'asọmpị Liverpool na West Ham United, Stephen nwere olileanya na ndị egwuregwu Mohamed Sala, Sadio Mane ga-eme ọfụma.
Liverpool nwere nsogbu ndị na-agba bọọlụ na etiti na ndị azụ. Otu a kwesịrị ịzụ ndị egwuregwu ọhụrụ n'oge ahịa n'abịa.
Akụkọ ndị ga-amasị gị
Nwa Didier Drogba esonyela otu Guingamp
Champions League: Ka egwuregwu taa nwere
Ihe ị ga-eme ka ị wee gbochie nri agbarighị agbari
Ihe ị ga-eme ka ị wee gbochie nri agbarighị agbari nakwa ọkụ obi n'ahụ gị.
Nri na-egbochi ọkụ obi na nri agbarighi agbari n'ahụ
Ndị agha Naịjirịa egbuola ndị Boko Haram 5 na Sambisa
Ndị agha Naịjirịa na-ebuso ndị Boko Haram agha egbuola mmadụ 5 n'ime ha ma nwuchikọ otu onye ndi ha.
Ndị agha Naịjirịa
Ndị agha Naịjirịa na-ebuso Boko Haram agha, mana ndị Boko Haram Kpọrọ ekwo nkụ
Ndi agha Naịjirịa nọ na-ebuso ndị ọmekataraihepụụjọ a na-akpọ Boko Haram agha na ọwụwa anyawụ ugwu Naịjirịa na-akọwa na ha gburu ndị Boko Haram ise na ọhịa Sambisa.
Onye bụ osote onye na ekwuchitire ndị agha Naịjirịa na ngalaba nke 'Operation Lafiya Dole' bụ Kọnel Onyeama Nwachukwu kwuru na Maiduguri na ndị agha Naịjirịa nọ ọrụ na Sambisa nwụchịkọrọ otu onyeisi Boko Haram ma tọhapụ mmadụ atọ ha jị eji.
Ihe ọzọ ndị agha jidekwara bu ụgbọala na nnukwu egbe na mgbọ ndị Boko Haram jị akpa ike.
Ha gbukwara ndị agha Boko Haram ụfọdụ mgbe ha na ekpocha ọdọ Boko Haram ha kpọrọ 'Sabil-Huda' di n'ime ọhịa Sambisa.
Konel Nwachukwu kwuru na ndị agha Naịjirịa abụọ merụrụ ahụ ka ha nọ ọrụ a.
Nwachukwu sị na ndị agha Naịjirịa bidoro ịbuso ezumezu Boko Haram akpọrọ 'CAMP ZAIRO' agha nke a na Frịde, agbanyeghị na ogbunigwe ndị Boko Haram niri n'ala mebiri ụgbọala ha ji alụ ọgụ ahu.
Konel Nwachukwu kwuru na ha nwetere otu ogbaatumtum, igwe abụọ, ọkọrọtọ Boko Haram ato, igbe ise nri oka di n'ime ha, egbe AK47 otu, na ihe ndị ọzọ dị icheiche.
Ndị nwe ụmụakwụkwọ Boko Haram nwụchịkọrọ sị na ndi na efu dị mmadụ otu nari na ise.
Cheta na Boko Haram na akpa ike na gburugburu ọwụwa anyawụ dị icheiche. Na ịzụụka gara aga, ha wakporo ụlọ akwkwọ dị na Dapchi na Yobe steeti we nwụchịkọrọ ihe ruru ụmụakwụkwọ otu nari na ise.
Lai Mohammed: Ọ bụ Ụmụakwụkwọ 110 na-efu n'obodo Dapchi
Mịnịsta na-ahụ maka mgbasa ozi Lai Mohammed, ekwuola na ọ bụ ụmụakwụkwọ 110 na-efu na Dapchi, Yobe steeti.
Ụmụ akwụkwọ Dapchi
Lai Mohammed ekwuola na ọ bụ ụmụagbọghọ 110 na-efu n'ụlọakwụkwọ Government Science and Technical College dị na Dapchi, Yobe State.
Ka otu izu na-achọ ịgafe ka ndị Boko Haram wakporo obodo Dapchi dị na Yobe steeti, gọọmentị Naịjirịa ekwuputala na ọ bụ ụmụakwụkwọ 110 ka a tọrọla n'ụbọchị Mọnde ahụ.
Mịnịsta na-ahụ maka mgbasa ozi Lai Mohammed, depụtara akwụkwọ nkwuputa ebe ọ kpọpụtara ọnụọgụgụ mmadụ ole na-efu ka ọ gara Yobe steeti ọzọ taa.
O kwuru: "Anyị nọ na Yobe steeti ebe anyị na-agba mbọ imeda obi nne na nna ụmụagbọghọ ndị ahụ, ime ka ha mara na ọbụghị nanị ha kwụ, imekwa ka ha mara na anyị agaghị ezu ike ruo mgbe achọtara ụmụaka ahụ. Anyị ga na-ebu nne na nna ndị a n'ihe niile anyị na-eme gbasara ya."
Lee aha ụmụakwụkwọ 105 na-efu na Dapchi'
Mwakpo Yobe: Ụmụakwụkwọ abụọ anwụọla
Mohammed kwuputara nke a na nzukọ ya na ndị gọọmentị etiti, gọọmentị Yobe, ụlọakwụkwọ ahụ, ndị nne na nna, ndị nchekwa na ndị gọọmentị ọchịchị obodo Bursari ebe Dapchi dị, nwere na Damaturu taa.
O kwuru n'onyeisi ụlọakwụkwọ ahụ bụ Adama Abdulkarim na Mohammed Lamin bụ kọmishọna na-ahụ maka agụmakwụkwọ na Yobe gwara ya na ụmụakwụkwọ 906 nọ n'ụlọakwụkwọ ahụ ụbọchị awakporo ha
Nke a na-abịa ka nne na nna ụmụagbọghọ a depụtara aha mmadụ 105 na-efu.
Enweghị nkewa dị na IPOB - Emma Powerful
IPOB kwuru na onweghị otu IPOB ọhụrụ putara, ha kwukwa na Ezenachukwu Okwudili abụghị onye isi ha.
Ọkọlọtọ IPOB
IPOB bidọ nghaghari iwe ya n'afọ 2012
Emma Powerful bụ ọnụ na-ekwuchitere otu chọ ka ekewapụta Biafra site na Naịjirịa akpọrọ IPOB ekwuola na akụkọ kwuru na IPOB ekewaala bụ akụkọ ashị.
N'akwụkwọ ozi IPOB zipuru ndị nta akụkọ, Powerful kwuru na onweghị onye ọbụla bụ Ezenachukwu Okwudili n'akpọ onwe ya onye isi ọhụrụ otu IPOB.
O kwukwara n'obụ ndị ndọrọndọrọ ọchịchị dị icheiche bụ kwa ndị iro ala Igbo chọ ka IPOB nwu ọnwụ n'ike.
IPOB etieela mkpu ọhụrụ
IPOB asaala Gọvanọ Ikpeazu
IPOB akpọrịala ndị APC ọdịda anyanwụ
Ihe a chọrọ bụ ka ala Igbo na ndị otu IPOB nwe mgbagwoju anya," Powerful dere. 
Ugbua BBC Igbo ka na chọ ị nweta ndị kpọrọ onwe ha otụ ohurụ nke IPOB ka ha kwuputa ọnụ nke ha. 
Ihe anyi mara maka Ezenachukwu Okwudili 
Ezenachukwu Okwudili bụ aha ọhụrụ a na-akpọ maka otu IPOB. 
Onweghị ọtụtụ ihe amara maka ya, mana ozi Okwudili zịpụrụ ndị ntaakụkọ na-akọwa na Nnamdi Kanu gbahapụola ndị otu ya bụ IPOB 
Okwudili dere na otu IPOB ọhụrụ nke ya mụpụtara ga-abụ otu na-eme emuma nke ha n'udo 
Mana ha nyere gọọmentị Naijiria izu-uka abụọ ị tọhapụ ndị otu IPOB niile ajidere na mkpọrọ dị icheiche n'ala Naịjirịa. 
Nnamdi Kanuna IPOB n'ọnụ ọgụ:
IPOB bidoro n'afọ 2012, ha na-achọ ka ekewa Naịjirịa wee kenye ha mba nke ha akpọrọ Biafra. 
N'ọnwa Okotoba 2015, ndị agha Naịjirịa nwụchịrị onye isi ndị IPOB bụ Nnamdi Kanu na Lagos. 
Onweghị onye mara ebe Nnamdi Kanu nọrọ ugbua 
N'ọnwa April nke afọ 2017 ka ụlọikpe ukwu n'Abuja hapụrụ Nnamdị Kanu n'aka Sinetọ Alaribe n'aka mbe. 
N'ọnwa Septemba afọ 2017 ndị agha bidoro ngagharị ha kpọrọ 'Egwu Eke' wee wakpo be Nnamdi Kanu n'Umuahia. 
Luo ugbua, onweghị onye mara ebee Nnamdi Kanu nọrọ. 
N'onwa Septemba afọ 2017, ụlọ ikpe n'Abuja kpebiri n'IPOB bụ otu na-eyi egwu. 
Ugbua, onweghị ihe gọọmentị kwuru maka otu IPOB a asi pụtara ọhụrụ. 
Akụkọ ndị ga-amasị gị: 
Gọọmenti Naịjirịa ezipụla ụgbọelu ịchọ ụmụ Dapchi 
Otu nwoke egbuola ụmụaka ya n'Awada 
Kedụ ihe bụ 'window' n'asụsụ Igbo? 
BBC Igbo gbara ndị mmadụ ajụjụ ọnụ ị chọpụta ndị ma asụ Igbo ọfụma. 
BBC Igbo gbara ndị mmadụ ajụjụ ọnụ ị chọpụta ndị ma asụ Igbo ọfụma. A jụrụ ha ihe bụ "window" n'asụsụ Igbo. 
Ụkwụ Neymar rọjiri akụpụla ya n'asọmpi na-abịa 
Neymer agaghị eso n'asọmụnpị Paris St-Germain na Real Madrid makana o merụrụ ahụ. 
Neymar da Silva Santos 
PSG ji nde dọla nari abụọ zụ Neymar n'afọ 2017 
Neymar da Silva Santos bụ onye egwuregwu bọọlụ otu Paris St-Germain agaghị eso n'asọmụnpị Paris St-Germain na Real Madrid n'iko Champions League maka omerụrụ ahụ n'ụkwụ. 
Neymar dị afọ iri abụọ na isii merụrụ ahu n'ogweụkwụ n'ụbọchị ụka n'asọmpị Paris St-Germain na Marseille. 
NFF echetala Okocha na ndị ọzọ 
Oliseh na Fortuna Sittard agbasala 
Ndị dokinta ekwubeghị oge Neymar ga-agbake. 
Neymar ba otu PSG n'ọnwa August n'afọ 2017
O nyere goolu ruru iri abụọ na itoolu n'ime asọmpị iri atọ. 
Ugbua PSG ji akara iri anọ karị Monaco.
Okwuru nke a ụnyahụ mgbe ọ gara emụme nkwado agụm akwụkwọ nke ndị Onyebuchi Chris Ifediora Foundation kpokobara na Aguleri.
Onye nọchite anya ya na ya bụ emume bụ Joy Ulasi kwuru ọdịghị mma ị hapụrụ nanị gọọmenti ọrụ gbasara agụm akwụkwọ.
Ndị uweojii London akasiela ndị mmadụ obi na London
Agbagburu mmadu 6 na London n'izu gara aga
Na mba ofesi, ozị sị London erụ anyị ntị sị na-ezipula ndị ụweojii narị atọ na ọgbe ndị omekaome kacha akpa ike.
Egburu mmadụ 6 ma merukwa ụfọdụ ahụ na mpaghara London ụfọdụ n'izụụka gara aga.
EU ekwetala ịkwado agha a na ebuso mpụ ọzọ
Ndị a bụ agba nke abụọ ya EU na akwado agha a na-ebuso ndị omekome na Naịjirịa
Ndị otu European union a ekwuputela mkpebi ha ịkwado agha a na-alụ megide ndị omekataraihepuujọ na Naịjirịa.
Ọnụ na-ekwuru ndị ụlọọrụ United Nations na-ahu maka ọgwụ na mpụ bụ Sylvester Atere
kwuru na nkwado nke a ga erụ afọ 3.
Ihe ndị ọzọ ị kwesịrị ịma taa
Ụmụnwaanyị dị ime emeela ngagharị iwe
Ọgbaghara ga-ada na 2019 - Kukah
France 8 Super Falcon 0
Njọ ahịa mere ndị Super Falcons na mpi enyi na enyi ha na ndị France sọrọ ụnyahụ.
Iko mba Afrika nke ụmụnwaanyị
Nke a bụ ugboro abụọ ndị France na-emeri ndị Falcons
Ụmụnwaanyị egwu bọlụ nke Naịjirịa bụ Super Falcons na nke ndị France sọrọmpi enyi na enyi ụnyahụ bụ Fraide.
Ya bụ mpi ha sọrọ kpọrọ ndị super Falcons ihụ ọjọọ site na ịgba ha ọkpụ asatọ chara acha na ọgbọ egwuruegwu MMArena na Le Mans, nke France.
Mpi ha sọrọ bụ nke enyi na enyi maka nkwado egwuruegwu ụmụnwaanyị mba Afrika nke 2018.
Ihe a bụ ụkwụ egwụ mbụ onye nkuzi ha bụ Thomas Dennerby nke Sweden tụrụ.
Nke a bụ ugboro abụọ ndị France na-emeri ndị Falcons.
Akukọ ndị ga-amasị gị:
Akụkọ kachasi n'ụtụtụ a: Super Falcons ritere ọkpụ 8
Social media' nwuru ọkụ maka Aisha Wakil
Ụmụnwaanyị dị ime emeela ngagharị iwe
Nke mbụ bụ na iko mba ụwa nke ụmụnwaanyị nke agbara na Germany na 2011 bụ nke ha ji otu (1 - 0) ọkpụ were merie ha.
France bidoro ozigbo amalitere ya bụ egwuruegwu chawa ọkụ nke bụ na ha chọrọ itiney otu golu na nkeji iri na anọ (nkeji 14) mana Chiamaka Nnadozie ekweghị ekwe.
Okụ ndị France na-acha mịtara mkpụrụ na nkeji nke iri itoolu (nkeji 9) mgbe nwaada Eugenie Le Sommer tinyere ofu n'ọnụgolu.
Mgbe ọ banyere nkeji iri abụọ na isii (nkeji 26)............ ritere akwụkwọ edo maka arụrụala ọrụsara onye France.
Tupu ezụmike erụọ, France agbakanyela golụ atọ n'ọnụ gola ndị Super Falcons.
Ka anatachara ezumike (nkeji 54 ), Desire Oparanozie yiri ha egwu site na pịawanyere bọlụ dị ọkụ na golu ndị France mana golii ha ekweghị ekwe.
Egwu Oparanozie menyere ha pụrụ ha n'anya mgbe onye otu ha bụ Aminata Dilalo tinyere golu ọzọ na ọnụgọlu ndị Super Falcon.
Golu ọzọ nke Gauvin nyere sochiri azụ na nkeji 70 iji mezue ya ọkpụ ise ndị Falcon ji na-ụkwọ.
Ha kabakwara ahụ imezụ ya ọkpụ asaa tinyere nke Faith Ikidi jị aka ya nye onwe ha bụ nke mezuru ya ọkpụ asaaa.
Tupu egwuruegwu ahụ abia n'isi njedebe, Marie-Charlotte Leger gbara mbọ tinye ofu golu ọzọ nke mezuru ya asatọ.
Ghana: Ọdịda ogige ngwupụta ọlaedo egbuola mmadụ isii
Mmadụ isii anwụọla, ebe mmadụ abụọ merụrụ ahụ n'ogige ngwupụta ọlaedo dị na Ghana.
Enwela ọtụtụ ihe mberede n'ogige ngwupụta ọlaedo na Ghana.
Ụlọọrụ ebe a na-egwupụta ọlaedọ dị na mpaghara ndịda nke mba Ghana adaala, gbuo mmadụ isii ma merụọ mmadụ abụọ ahụ.
Ihe mberede a mere na Brong Ahafo nke dị kilomita narị anọ na iri atọ (430) site n'isi obodo bụ Accra mgbe a na-agbanwe elu ọwara ochie dị n'ụlọọrụ ahụ bụ nke daara ada.
Ndị nwe ogige ngwupụta ọlaedo ahụ bụ otu ụlọọrụ dị na mba Amerịka akpọrọ Newmont bụ ndị kachasị na mmepụta ọlaedo n'ụwa.
Ndị merụrụ ahụ bụ ndị ọrụ Consar Limited bụ ndị ji ọrụ ị gbanwe elu ọwara ahụ.
Ọnụ na-ekwuchitere ụlọọrụ ahụ bụ Agbeko Azumah kwuru " A na-ekwupụta ọnwụ mmadụ isii, abụọ ndị ọzọ bụ ndị agwọrọla n'ụlọọgwụ ma sị ha lawa mgbe ihe a mechara na satọde."
Akụkọ ndị ga-amasị gị:
Ghana na-eme mmemme nnwereonwe ha taa
Onye nọ dịka onyeisiala mba Ghana ewerela oche
Osote onyeisi ụlọọrụ ahụ n'Afrịka bụ Alwyn Pretorius kwuru " Ụlọọrụ Newmont niile nọ na mgbagwoju anya n'ihe mberede a.
Ihe kachasị mkpa ugbu a bụ ikwado ezinaụlọ, ndị enyi n'akwa ndị ọrụ ndị a nwụrụ anwụ."
Ụlọọrụ a akwụsịla ọrụ n'ebe ahụ ma chụpụ ndị ọrụ ya, dịka nyocha ka na-aga n'ihu.
Ndị uweojii na ndị nọ n'ebe ahụ, e meela ka ndị ọrụ gọọmentị gụnyere ndị na-ahụ maka akụnaụba dị n'ala mara maka nke a, Pretorius kwuru.
Amaghị m ebe nna ha nọ - Nwaanyị mụrụ ejima atọ
Kamgbe Ijeoma chọpụtara na ọ dị ime ejima atọ, ọ hụbeghi di ya rue ugbua.
Ọ ndị mmadụ na enyere ya aka n'ụlọọgwụ.
Ọ bụ ihe ịtụ n'anya na agabanyeghi na Ijeoma enweghi ejima na be ha, ọ mụrụ ejima atọ.
Mana ihe bụ nsogbu bụ na kamgbe ọ chọpụtara na ime ya bụ ime ejima atọ, ọ hụbeghi di ya.
N'okwu ya; "oge m hụrụ ya anya ikpeazụ bụ n'ọnwa Disemba.
Nnia Nwodo: Ṅomie nụ nna unu Joe Achuzia
Onyeisi ọhaneze Ndigbo adọọla ụmụ dike Biafra bụ Joe Achuzia aka na nti sị ha soro nzọụkwụ nna ha.
Joe Achuzia
Joe Achuzia sọ na ndị ndu ndị agha Biafra nke ọgụ a lụrụ bido n'afọ 1967 rue afọ 1970
Mgbe akụkọ ọnwụ onye agha Biafra ma bụrụkwa dike ndị Igbo bụ Joe Achụzia batara n'obodo,owutere ọtụtụ mmadụ mana ha kasiri onwe ha obi maka ụdiri ndụ o biri.
Tumadị na imee ka ndị Igbo nwere onwe ha.
Nnia Nwodo bụ onye isi Ohaneze ndị Igbo gwara ụmụ dike Biafra bụ Joe Achuzia ka ha gbaa mbọ hụ na ha soro nzọụkwụ nna ha.
O kwuru nke a ka e mere emume ncheta ikpeazụ Achuzia n'Asaba ụnyaahụ.
Joe Achuzia: Ihe ị na-amaghị maka ya
Ebidoola akwamozu Kọnel Joe Achuzia
Ndị agha Biafra
Nwodo gwakwara ndị Igbo na ike agwụla ha n'ime ndọrọndọrọ maka ị nweta ọnọdụ ọma n'ala dimma ebe ndị obodo ahu ga-enweta ikike nhataha n'agbanyeghị ebe ha si.
O kwuru na ha mee nke a, na ọ ga bụ nnukwu nkwanye ugwu dinyere Achuzia.
Akụkọ ndị ọzọ ga-amasị gị:
Obiano ga-eme ụlọ agha Ojukwu ebe nkiri
Wepụ aha IPOB dịka 'otu oyiegwu'
IPOB: Mpụtagharị Buhari ga-enye anyị Biafra
Taa bụ afọ anọ atọọrọ ụmụakwụkwọ Chibok
Naịjirịa na mba ụwa na-echeta afọ anọ atọọrọ ụmụakwụkwọ Chibok n'aka ọzọ mba Amerịka, UK na Fransị atụọla ogbunigwe na Sirịa.
Akụkọ ndị kachasị mkpa mere taa n'ichafu:
Taa bụ ncheta afọ anọ atọọrọ ụmụakwụkwọ Chibok
N'ụbọchi taa, Naịjirịa na otu dị iche iche na mba ụwa niile dịka UNICEF, BBOG na-echeta afọ anọ atọrọ ụmụ akwụkwọ Chibok dị narị abụọ na iri asaa na isii.
Cheta n'abalị iri na anọ nke ọnwa Epurelu n'afọ 2014 ka ndị Boko Haram tọọrọ ụmụaka ndị a n'ụlọ akwụkwọ ha dị na Chibok nke Borno Steeti.
Atọọrọ ụmụakwụkwọ Chịbok n'abalị iri na anọ nke ọnwa Epurelu n'afọ 2014
Ndị Afara Ukwu Ibeku, Abia Steeti Ahụbeghị onye Eze ha
Praịm mịnịsta ọdịnala nke Ụmụobasi,Isiama Afara Ukwu bụ Chiemelam Odoemelam etiela na mkpu na ndị obodo ha ahụbeghị onye Eze ha bụ Isreal Okwu Kanu nna onye ndu IPOB bụ Nnamdi Kanu.
Ọ rịọrọ ka ndị ji ya na ezinaụlọ ya kpọpụta onye Eze ha ma ọ dị ndụ ma ọ ọnwụrụ anwụ
Ndị agha Naịjirịa wakporo ezinaụlọ Obieze Eze Isreal Okwu Kanu bu nna onye ndu IPOB bụ Nnamdi Kanu
Akụkọ ndị ga-amasị gị:
Oruola afọ anọ eji tọrọ ụmụaka Chibok
Trump akatọọla ogbugbu ndị mmadụ na Sirịa
Ụmụ Igbo chị ọkụ n'asọmpị Commonwealth
Mba Amerịka, Uk na Fransị atụọla ogbunigwe na mba Sirịa
Mba Amerịka , United Kingdom na Fransị agbakọtala aka ọnụ tụọ ogbunigwe n'ụlọọrụ ebe a na-eme ngwaagha kemịkal na mba Sirịa, maka mwakpo ha jiri ngwaagha ahụ mee n'obodo Douma.
Ogbunigwe a gbara n'isi obodo Sirịa bụ Damascus, nakwa obodo abụọ ọzọ dị na mpaghara Homs.
Ogbunigwe mịzaị mba Fransị dịka ọ na-efepụ
N'egwuregwu
N'abalị ụnyaahụ, ụmụ afọ Naịjirịa zakọọrọ nrite ọlaedo anọ nke mere ya ọlaedo asatọ ha nwetarala n'egwuregwu commonwealth.
Naịjirịa bụ ndị abụọ kachasị enweta ihe nrite na Afrịka ma agụpụ mba Saụt Afrịka.
Ụmụ Naịjirịa na-anọchite Naịjirịa n'egwuregwu ahụ
Nkeji nke mgbede a
Gere akụkọ ndị a n'otu nkeji.
Ihe onyonyo taa
Ihe onyonyo a gosiri ahụhụ ndị ụmụaka bụ ụmụ ndị China na-ata na Ghana.
Gọọmenti Etiti: Anyị anụbeghị akụkọ maka ọnwụ ụmụakwụkwọ Chibok
Gọmmentị Etiti sị na ha anụbeghị akụkọ maka ọnwụ ụmụakwụkwọ Chibok,Donald Trump adọrọ Gọọmentị Sirịa aka na ntị.
Akụkọ ndị kachasị mkpa mere taa n'ichafu:
Gọọmenti Etiti: Anyị anụbeghị akụkọ maka ọnwụ ụmụakwụkwọ Chibok
Ụfọdụ ụmụakwụkwọ Chibok atọghapụrụ n'agbụ na-agụzị akwụkwọ na mahadum dị n'Amerịka
Gọọmenti etiti agọnarịla akụkọ Ahmed Salkida wepụtara nke kwuru na ọ bụ naanị mmadụ iri na ise n'ime ụmụakwụkwọ Chibok otu narị na iri na abụọ eji eji ka dị ndụ
Onye ndụmaọdụ onyeisiala na mgbasa ozi bụ Malam Garba Shehu kwupụtara nke sị na aka Ahmed Salkida adịghị na mkparịta ụka ịtohapụ ụmụaka ndịa.
Nwaanyị zutere ọnwụya n'akwamozu ọ gara n'Enugwu Steeti
Ọnụ na-ekwuchitere ndị uweojii n'Enugwu bụ Ebere Amaraizu kówara na ndị uweojii na-enyocha ihe mberede ahụ mere
Ihe mgbawa obi emela mgbe onye bịara ịkwa ozu soro ozu laa mụọ.
Otu nwanyị akpọrọ Ngozi Eze zutere ọnwụya dịka otu nwoke otu nwoke bụ Daniel Chukwu jiri egbe gbagbuo ya n'amaghị ama.
Nke a mere na Amanato mburumbu dị na Nkanu west nke Enugwu Steeti.
Akụkọ ndị ga-amasị gị:
Oruola afọ anọ eji tọrọ ụmụaka Chibok
Mba Amerịka, UK na Fransị awakpola Sirịa
Ụmụ Igbo chị ọkụ n'asọmpị Commonwealth
Donald Trump adọọla Gọọmentị mba Sirịa aka na ntị
Gọọmenti mba US mechiri n'izu gara ga maka na ndị sineti akwadoghi bọjetị ha
Onyeisiala mba Amerịka bụ Donald Trump adọọla ndị gọọmenti Sirịa aka na ntị na ha ndị na njikere ịtụ ogbunigwe ọzọ ma ọ bụrụ na o sepụghi aka n'iji ngwaagha kemịkal awakpo ndị mmadụ.
Ebe gọọmenti mba Sirịa ekwuola na aka ha adịghị na ngwaagha Kemịkal na ọ bụ ndị agha nnupiisi boro ha ebubo ime mwakpo ahụ.
N'egwuregwu
Hawkins gara inweta ọlaedo ma ọbụrụ na ọ gbara ọsọ rue n'isi
Ohere irite ọlaedo n'ịgba ọsọ ikeagwụnwamkpị n'egwuregwu Commonwealth akwala otu nwoke bụ Callum Hawkins nwafọ Scotland.
Hawkins dara n'ala ugboro abụọ dịka ọ fọdụrụ nkeji abụọ ka o merie n'ọsọ ahụ nke mere onye ọzọ jiri rite ọlaedo ahụ.
Nkeji nke mgbede a
Gere akụkọ ndị a n'otu nkeji.
Ihe nkiri nke taa
N'ihe nkiri a, Sịnetọ Enyinnaya nke Abia Steeti kwuru na ndị ọchị ehi chọrọ ị napụ ụmụ afọ Naịjirịa ala ha n'ike
Buhari: Ị lee anya n'ọnọdụ dị oge m bịara, agbalikwaranụ m
Onyeisiala Naijiria bụ Muhammadu Buhari kwuru na e lee anya n'ọnọdụ dị oge ọ banyere n'ọkwa ọchịchị na ya agbalịala.
Buhari
Muhammadu Buhari gara njem ọrụ na Lọndọn
Dịka ọnụ na-ekwuru onyeisiala bụ Femi Adesina si kọwa: "Onyeisiala Naijiria bụ Muhammadu Buhari ekwuola na e lee anya n'ọnọdụ ọchịchị ya kwudoro n'ala anyị, na enweghị ego e dowere, e mefuchara akụnaụba anyị, ọ gbaliịkwaranụ."
Adesina sị na Buhari kwuru nke a na Londọn oge ọ nabatara otu ndị nkwado ya nọ na mba ofesi nke a kpọrọ,"Buhari Diaspora Support Organization' na bekee nke onye ndu ha bụ Charles Efe Sylvester.
Buhari kwụrụ n'ọbụ ndị ajọ mmadụ kwariri akụ ala Najiria ma mee ka ndị obodo anyị daa ogbenye.
Mana okwu a Buhari kwuru kpara ọtụtụ ndị Naijiria iwe nke ha gosiri na sochal midia:
Onyeisiala na-ekwu na ya gbalịrị, mana mmadụ a na-elele onwe ya ule?
O mezuru nkwa ya na otu pati ya bụ APC kwere ndị Naijiria nke ha gbadoro ukwu were tunyere ya votu n'afọ 2015?
Kedụ ihe o merela ha n'ime nkwa ndị o kwere?
Buhari: Aga m azọ ọchịchị 2019
Chụaranụ Naịjirịa aja -Buhari
Isiokwu di n'akwụkwọ Obasanjo degara Buhari
BBC Igbo lenyere anya n'asaa n'ime nkwa o kwere iji tulee ndị o mere na ndị o meghị:
I. Ibuso mmerụaka agha
Ihe o mere: EFCC napụtara ọtụtụ mmadụ e boro ebubo mmerụaka nnukwu ego na ụlọ mana o nwebeghị onye ụlọikpe mara ikpe maka mmerụka.
Onyeisiala na nzukọ ndị isi otu APC mere ụbọchị Monde ebe ọ nọ kwupụta na ọ ga-azọ ọchịchị ọzọ n'afọ 2019
N'aka nke ọzọ, ndị pati ndị ọzọ na-ebo Buhari ebubo na ọ bụ sọsọ ndị esonyeghị na pati ya ka a na-anwụchi maka mmerụaka.
Ibuso Boko Haram agha iji nwe ezi nchekwa
O belatara mkpamkpa Boko Haram ma nata ha obodo ndị ha kpaara dịka nke ha.
N'aka nke ọzọ, nchekwa obodo ka na akpụ afọ n'ala n'ihi na ndị Fulani na-achị ehi egbuola ọtụtụ mmadụ n'ọgbaghara dị na-etiti ha na ndị ọrụugbo.
Inye ọrụ dị 720,00 kwa afọ
Ihe o mere: Kama inye ọrụ dịka Buhari siri kwe na nkwa ma rotekwara ndị mmadụ oge ọ biara na Legos nsonso, a chụrụ mmadụ ruru nde anọ n'ọrụ.
Imachi ndị ọrụ gọọmenti ịga mba ofesi maka ọgwụgwọ ọrịa
Ihe o mere: Buhari amachighị ya dịka osi kwe na-nkwa, kama, ya onwe, na nwa ya nwoke bụ Yusuf gara mba ofesi maka ịnata ọgwụgwụ.
Otu nri n'ụbọchị maka ụmụaka Prịmarị nke gọọmentị
Ihe o mere: E bidola atụmatụ a na nanị steeti iri na anọ: Anambara, Enugwu, Oyo, Osun, Ogun, Ebonyi, Zamfara, Delta, Abia, Benue, Plateau, Bauchi, Kadụna na Taraba.
Mana ụfọdụ ndị ọrụ obodo kwụụru onwe ha sị na N70.00 maka otu nrị anaghị enye nri nwere isi.
Ịrụ mahadum nka nna ụzụ isii
Ihe o mere: A rụbeghị ọbụladi otu.
Ime ọkụ latrik ka ọ gbalite rue 20,000 megawat n'afọ anọ
Nke a bụ maka iji mee ka ọkụ na-adị mgbe niile.
Ihe o mere: Dịka Mịnịsta na-ahụ maka ọkụ bụ Babatiunde Fashola siri kwuo,Naijiria enwetarula 7000 megawat.
Akụkọ ndị ga-amasị gị:
IPOB: Mpụtagharị Buhari ga-enye anyị Biafra
Wepụ aha IPOB dịka 'otu oyiegwu'
Commonwealth: Ihe asaa ị na maghị maka ya
Ndị na-achị mba dị icheiche na Commonwealth na-enwe nzụkọ ugbua na London, BBC na-eleba anya n'ihe pụrụiche maka ọgbakọ a.
Ezenwaanyị mba Britain gara India n'afọ 1997
Ka ndị mba Commonwealth na-eme nzụkọ, lee ihe asaa ị maghị maka ọgbakọ a.
1) Otu ụzọ n'ụzọ atọ n'ime mmadụ niile nọ n'ụwa bi n'ime mba Commonwealth dị icheiche
Ihe ruru mmadụ ijeri 2.4 n'ime mmadụ ijeri 7.4 n'ụwa niile bi na mba ndị Commonwealth.
Ụfọdụ ha erụbeghị afọ iri atọ.
Mba kachasị n'ọnụọgụgụ bụ mba India nke mezuru ọkara ọnụọgụgụ a.
2) Mba Britain achịghị ọtụtụ n'ime ha n'oge gaara aga
Belgium na Germany chịrị Rwanda mana UK achịghị ha
Rwanda na Mozambique banyere n'afọ 2009 na 1995 ma o nweghị nke mba Britain chịburu.
O nwekwara ndị sị n'otu a pụọ: Robert Mugabe kpọpụrụ ala Zimbabwe n'afọ 2003, a chụpụrụ Pakistan n'afọ 1999 ma nabatakwa ha mgbe afọ anọ gachara.
Mba South Afịrịka pụrụ mgbe a katọrọ oke ha na-akpa n'etiti ndị ọcha na ndị ojii
Mba ikpeazụ pụrụ na Commonwealth n'afọ 2016 bụ Maldives.
3) Ezenwaanyị Britain na-achị mba iri n'isii n'ime ọgbakọ a
Ọtụtụ mba Commonwealth bụ Repọblịk, sọsọ isii n'ime ha Lesotho, Swaziland, Brunei Darussalam, Malaysia, Samoa na Tonga nwere eze nke ha.
Tonga nwere eze nke ya bụ Tupou VI (etiti)
4) O hiri nne
Mba ndị Commonwealth mezụrụ otu n'ime ọkara anọ ala dị n'ụwa niile.
Mba kachasị bụ Canada.
India na Australia hịkwara nne mana ọtụtụ n'ime ha dị obere dịka Nauru, Samoa, Tuvalu na Vanuatu, na Dominica kwa.
Canada riri nne
Nauru dị obere
5) Ọ gbanwela aha ya mbụ
Ndị ọchịchị Commonwealth nwekwara nzụkọ n'afọ 1969
Ọgbakọ Commonwealth a bụ nke ọhụrụ a gbanwere n'afọ 1949 mgbe e wepụrụ "British" na aha ya.
Sọsọ mmadụ abụọ chịrị otu Commonwealth ahụ mana ọ bụghị kwa ihe nna na-enye nwa ya mana a na-atụ anya na nwaeze Charles ga-arịgo ọkwa ọchịchị a mgbe ọ bụrụ eze.
Mba ndị bidoro otu na mbụ bụ Australia, Canada, India, New Zealand, Pakistan, South Africa, Sri Lanka na mba Britain.
6) Mba Britain ka nwe ahịa kachasị...
India nwereike ị gafe UK n'afọ a.
GDP achịkọtara ọnụ ndị mba 53 a ruru $10tn (£7tn).
O fọdụrụ obere ihe ka ya na nke China ha nhata nha, ebe nke ha bụ ($11tn, £7.7tn).
7) Commonwealth dị karịa otu.
Commonwealth nke mba nwere onwe nwere nzụkọ na Minsk, Belarus
Echezọna ngalaba ndị mba French na Commonwealth mba ndị nwereonweha a kpọrọ CIS na-aha ịchafụ mba ndị Soviet ochie bidoro n'afọ 1991.
Akụkọ ga-amasị gị:
Agbalịkwaranụ m- Buhari
Sọ ndiohi ga-abụnwu onyeisiala Naịjirịa'
Soshal midia emeela m ọgaranya - Josh2funny, onye ọchị
Josh2Funny na Soshal Midia, gwara BBC na kamgbe o bidoro mewe ihe ịkpachọchị n'instagram, ihe dị iche adila na ndụ ya.
Chibuike Josh Alfred, bụ onye ejiri Josh2Funny mara, gwara BBC na kamgbe o bidoro mewe ihe ịkpachọchị n'instagram,ihe dị iche adila.
O gwakwara anyị ihe mere o ji agụgharị egwu ndị mmadụ n'ụzọ na-atọchị.
Asụsụ Igbo agaghị anwụ
Amarachi Atama bụ nwaada Igbo ama ama na-agba mbọ maka nchekwa asụsụ Igbo maka na ọ chọghị ka ya bụ asụsụ larie.
Amarachi Atama bụ nwaada Igbo ama ama na-agba mbọ maka nchekwa asụsụ Igbo makana ọ chọghị ka ya bụ asụsụ larie.
Ọ gwara BBC Igbo mkpa ọ dị iji hụ na asụsụ Igbo kwudosiri ike.
Iwe okwu Buhari na-ewe ndị ntorobịa
Ndị ntorobia Naijiria eweela iwe n'ihi okwu Onyeisiala Buhari kwuru na ha dị umengwụ.
Muhammadu Buhari
Buhari gara njem ọrụ na London kemgbe izu gara aga
Ndị ntorobịa Naijiria gosiri iwe ha n'ihe onyeisiala bụ Muhammadu Buhari kwuru n'ọgbakọ Commonwealth e nwere na Westminister, Lọndọn, ụbọchị Wenesde ebe o kwuru na ndị ntorobịa Naijiria adịghị ike ọrụ.
Buhari sị: "Pasentị iri isii n'ime mmadụ dị nde 180 n'ọnụọgụgụ, erubeghị afọ iri atọ ọtụtụ n'ime ha agabeghị akwụkwọ, ha na-ekwu na Naijiria bụ mba na-emepụta mmanụ ya mere na ha ga-etukwuru ala na enweghị ihe ha na-eme, ma na enweta ebe obibi, nleta ahụike na agụmakwụkwọ na-e akwụghị ego ọbụla."
Mana okwu ahụ kpasuru ọtụtụ ndị ntorobịa iwe nke ha kwuputara na soshal midia.
Onye na-eme ihe nkiri ma bụrụkwa onye zọrọ ọkwa gọvanọ nke Anambra steeti bụ Yul Edochie, sara onyeisiala na Twitter sị: "Anyị adịghị umengwụ."
Onye ọzọ kpọrọ onwe ya, Maazị Jack Robinson, kwuru na "dịka onye ntorobia Naijiria gbalahụrụ ọnwụ erughị eru ka a mụrụ ya n'obodo kachasi dị egwu n'ụwa, ebe ụgwọọnwa opekampe a na-akwụ onyeọrụ bụ dọla iri isii ($60), na-enye onwe ya mmiri, na-enye onwe ya ọkụ, na enweghị nchekwa ahụike, ụgwọ ị ga-akwụ ya abụrụ ịgwa mbaụwa na ọ dị umengwụ".
Ebe Jackson Ude kwuru na ọ bụ ihe ihere na onyeisiala Buharị, onye o kwuru na onyenwughị ndị ntọrọbia ọrụ, gwara ọgbakọ Commonwealth na ọtụtụ ndị ntorobịa Naijiria dị umengwụ.
Kelly kwuru na ọ dị ezigbo njọ na Buhari kpọrọ ndị ntorobịa ndị ụmengwụ n'ihi na dịka o si kwuo, ndị mba ọzọ maara na ndị ntorobịa Naịjirịa dị ike ọrụ.
Onyeisiala agaghị akọli ụmụntorobịa Naịjirịa niile ọnụ
Ụlọọrụ onyeisiala Muhammadu Buhari ekwuola na onweghi ka onyeisiala ga-anọkata kọọ ụmụntorobịa Naịjirịa niile ọnụ.
Buhari
Amabeghi mgbe Buhari ga-alọa na njem o mere gaa London
Onye nkwuchiteọnụ onyeisiala Muhammadu Buhari bụ Femi Adesina edeela akwụkwọ iji katọọ akụkọ na-agagharị na onyeisiala kọrọ ndị ntorobịa Naịjirịa ọnụ na ha achọghị ịrụ ọrụ.
Akụkọ ahụ pụtara ụnyaahụ ka onyeisiala nọ na mkparịaụka na ajụjụ na azịza nke ha mere ka e mesiri ọgbakọ ndị Commonwealth na London kwuo na ụfọdụ ụmụ Naịjirịa anaghị achọ ịrụ ọrụ maka na Naịjirịa na-emepụta mmanụ.
Ụmụ Naịjirịa buru akụkọ a n'igwe sọshal midia niile dịka ndị mmadụ na-ahụta ya dịka mkparị nye ụmụntorobịa Naịjirịa niile.
Okwu atọ Buhari ji 'wụọ Naịjirịa n'ala'
Ihe ị maghị maka ọgbakọ 'Commonwealth'
Iwe okwu Buhari na-ewe ndị ntorobịa
Mana n'akwụkwọ ahụ nke Femi Adesina dere, o kwuru na onweghi oge ọ ga-abụ mmasị onyeisiala Naịjirịa bụ nna Naịjirịa niile nakwa nwere ụmụ nke afọ ya ịkọ ụmụ Naịjirịa ọnụ.
Adesina kwuru na ọ bụ nghọtaghie ka a ghọtaghiere ihe onyeisiala kwuru ebe ọ rụrụ aka na ndị omekome burukwara akụkọ a n'ụzọ na-ezighiezi.
O kwuru na onyeisiala Buhari na-eto ụmụ Naịjirịa na-eme nkeọma na ngalaba dị icheiche oge niile ma ọ ga na-aga n'ihu na-emekwa nke a maka na ọ ma na ha nọ n'etiti ndị Naịjirịa.
N'okwu ya, Onyeisiala Buhari kwuru; "Anyị nwere ndị ntorobịa karịọ́ n'ọnụọgụgụ, ọnụọgụgụ anyị dị ebe nde mmadụ 180 ma pasentị 60 n'ọnụ ọgụgụ ahụ dị afọ pekarịrị 30,
Ọtụtụ nime ha agabeghi akwụkwọ mana ha na-ekwu na Naịjirịa bụ mba na-emepụta mmanụ, nke a kpatara ha ga-eji nọrọ na-emeghi ihe ọbụla ma chere aka na-aghọrọ ihe ndị dịka ụlọ, ahụike na agụmakwụkwọ n'efu."
Adesina kwuru ka ndị mmanụ kwụsị iwepụ ihe onyeisiala na-ekwu jiri ya na-eme ihe ọchị maọbụ ekwugharị ya etu ọ na-apụtaghị n'ihi na ọ gaghị amịta mkpụrụ.
Cheta na onyeisiala Muhammadu Buhari gara London maka ọgbakọ ndị mba COmmonwealth an ihe ndị ọzọ ọ chọrọ ime.
Akụkọ ga-amasị gị:
Onyeisi ọgbakọ ukwu a mutara ọgbakọ nke nta (IPTP) a bụ Ahmed bin Mohammed Al-Jarwan, kwuru na dịka mbaụwa niile na-agabiga mkpasuiwe, esemokwu dị n'okpukpere, iyi egwu, ịhọ otu, oke ogbubgu nakwa ndị ọzọ, ọgbakọ a ga-enye aka iweta udo.
Akpugo dịzị oyi ugbua - Ebere Amarizu
Nọt Koria ka chọrọ nzukọ ha na Trump
Trump na Kim a ga-ekwe n'aka nke udo?
Al-jarwan kwuru na ọ bụghịzị sọsọ na mpaghara ndị omeiwu na-anochite ka ha ga na-anwa oke ha, na ha kwesiri ịgbasapụ aka udo nye mbaụwa niile.
Ihe ọkwa Ekweremadu pụtaara Obodo Naịjirịa
Onye ndụmọdụ n'ụlọọrụ Ike Ekweremadu bụ Uche Anichukwu gwara BBC Igbo na ọnọdụ ọhụrụ a bụ nnukwu ihe meere ndị Naịjiria nakwa ndị Igbo.
O kwuru na e ji iweta udo mara Ekweremadu mgbe ọ chịburu n'ụlọomeiwu nke 'Economic Community of West African States (Ecowas)'.
Anichukwu kwuru na Ekweremadu na ndị omeiwu ndị ọzọ si n'akụkụ mbaụwa niile n'ọgbakọ a ga na-atụgharị uche ma mepụta iwu dị iche iche ga-enyeaka iwebata udo na mbaụwa.
Gere ihe o kwuru n'uju ebe a:
Akụkọ ndị ga-amasị gị:
Dino Melaye: Onye omeiwu ukwu etiela egwu ọzọ
Otu nwoke agbaala onwe ya ọkụ na ndụ
A chụọla onye Ndị uweojii gbagburu 'corper' n'ọrụ
US: Kwụsịnụ igbu ndị mmadụ na Naịjirịa
Gọọmentị mba Amerịka agwala ogbo ya nke Naịjirịa ka ha kwụsị ogbugbu ndị mmadụ ma nwụchie ndị aka ha dị na ya.
Gọvanọ Lalong na david Young
Osote onyeisi ozi ụlọ nnọchite anya mba Amerịka na Naịjirịa bụ David Young kwara gọọmentị etiti ka ha kwụsị ogbugbu ndị mmadụ ma nwụchie ndị aka ha dị na ya.
Young kwuru na ndụ bụ ihe dị nsọ agbanyeghi ogogo, agbụrụ maọbụ okpukperechi onye ahụ.
O kwuru nke a mgbe o mere njem iti aka n'obi n'isi ọchịchị Platu steeti bụ Jọs ebe ọ hụrụ Gọvanọ Simon Lalong nke steeti ahụ ụnyaahụ.
Lee ihe ndị Buhari na Trump kpara
Plateau: 'Ha gburu nne m, nna m, nwunye m na ụmụ m'
Plateau: 'Ozi ịtiakanobi ezughi'
Young na ndị otu kasiri ndị Platu Steeti obi maka ogbugbu ndị obodo ha mere na nso nso a.
Ọ rụtụrụ aka ka ndị mmadụ na-ekwupụta udo na ị dị n'otu mgbe niile.
N'okwu ya " Ndụ dị nsọ, agbanyeghi ebe mmadụ ọbụla si pụta, ma ịbụ ọchị ehi, onye ọrụ ugbo, ndị ụka kraịst ma ọ bụ nke alakụba.
Tigbuo zọgbuo bụ okwu dịrị gọọmentị steeti ma ọ bụ nke etiti, ekwesiri ịgba mbọ gbochie ya.
Na nzaghachị Gọvanọ Platu steeti bụ Simon Lalong gwara ya na gọọmentị na-agba mbọ igbo nsogbu a.
O gwara ya na gọọmentị etiti na mba ụwa niile ga-ekpe ndị anwụchiri ikpe ma taa ha ahụhụ ruru ha.
Akụkọ ndị ga-amasị gị:
Ihe otu CUPP na-eme iji 'chutu' Buhari
Ndị ọrụ FRCN gbanyụrụ redio n'ụbọchị 9 Julaị
Ọ bụghị iwu na Gọv.
Rochas ga-aga nzukọ ndị gọvanọ - Onwuemeodo
Ụlọikpe atụọla ndị Boko Haram 113 mkpọrọ
Ndị a atụrụ mkpọrọ maka akpam ike iyi ndụ egwu gụnyere Zainab Idirs bụ nwụnye otu oke ọkpa Boko Haram akpọrọ Babawo Idris.
Boko Haram egbuola ihe karịrị mmadụ puku iri abụọ ebe ha chụpụrụ mmadụ ruru nde na mpaghara Naịjirịa, Chadị kamgbe ha malitere n'afọ 2009.
Ụlọikpe pụrụiche na-ahụ maka ihe banyere iyi ọha egwu bụ nke Bekee kpọrọ "terrorism" tụrụ mmadụ 113 mkpọrọ maka ha dara iwu megidere iyi ndụ egwu.
Ndị a amara ikpe nwetere oge dị icheiche mgbe akpụpụtara ha n'ụlọikpe pụrụiche dị n'ọdọ ndị agha Naịjirịa dị na Kaịnji, Naịja steeti.
Iwu a sịrị ndị a dara gunyere ị so n'otu Boko Haram, izo ozi ga-enyere ndị ọrụ nchekwa obodo aka, inyere ndị otu oyi egwu aka ma soro mee ihe ga-eyi obodo egwu, nke butere ogbugbu mmadụ.
A ga-agbaghara ndị Boko Haram chegharịrịnụ'
Kedụ isi ụka Naijiria na Boko Haram?
A malitela ikpe ndị Boko Haram ikpe
Ndị ikpe a metụtara gụnyere Kabiru Mohammed, bu onye Kaban-Magadan, dị na Funtua, Katsina steeti.
Eboro ya ebubo na azụru ya maka iji ogunigwe na ihe iyi egwu ndi ọzọ.
Ndị nchekwa kwukwara na o so mkpa ike na Bama, Konduga, na Baga dị na Borno steetị nakwa Damaturu dị na Yobe steeti.
Mohammed kwuru na ya banyere Boko Haram n'afọ 2013 ma bụrụ onyeisi.
Ndị Boko Haram a nwụchiri n'afọ 2009
E kwuru na o du ndị ọzọ ga mwakpo mmadụ na obodo.
Mohammed gbakwara ama na ọbụghị mmadụ kwanyere ya ịba Boko Haram, mana onwere mgbe ike ụdịrị ndụ ha na-ebi gwụrụ ya ike, nke mere ojiri tụfọ egbe ya wee gbaje Katsina.
Anwụchịrị ya na 2015 n'ọdọ ụgbọala na Katsina.
O kwenyere na ebubo asaa eboro ya nke mere eji tuọ ya mkpọrọ mkpụrụ ọka ruo afọ 30.
Ụfọdụ ndị ọzọ atụrụ mkpọrọ bụ Adamu Mohammed dị afọ 22, ma bụrụ onye Gombe steetị.
Eboro ya ebubo na o gburu mmadụ isi ma tụọ ogbunigwe n'ime ahịa.
Mohemmed kwenyere na ya gburu mmadụ isi, ma kwuo na ọ bụ n'ime iyi ka ọ tụnyere ogbunigwe ahụ.
Ya na onwe ya nwetere afọ 25 na mkụrụ ọka.
Ihu foto ndị Boko Haram a na-achọ achọ
Banzana Yusuf, bu onye Kano, nwetere afọ 20 maka etu aka ya siri dị na ntọrọ umu Chibok n'afọ 2014.
Otu onye ndị DSS kpọrọ "ezigbote onye Boko Haram" bụ Sabo Kyari Mohammed, nwetere afọ isi na mkpọrọ.
Ekwụrụ na Mohammed na-agbara ndị Boko Haram ama ma soro mee mwakpo akpọrọ "operation pointand kill" na Bekee na obodo ya bụ Misau di na Borno steeti.
Ndi agha nwụchịri ya na nwụnye ya na umu ya na Platu steetị.
Zainab Idris, bụ nwunye onye isi agha Boko Haram akpọrọ Babawo, sọ na ndị a amara ikpe.
Anwụchịrị Zainab Idris ka ọ na-aga Sambisa, bụ ebe di ya nọ.
Gọọmentị Naịjirịa na-akọwa na ha emeriela Boko Haram n'atụtụmatu Bekee kpọrọ "technical deafeat", mana otu a ka na-akpa ike na ọwụwa anyanwụ nke ugwu Naịjirịa.
Ndị ọzọ na-akpa ike na Naịjirịa ugbua bụ ndị a na-eche na ha bu ndị Fulani na-achi ehi.
Ọtụtụ mmadụ anwụọla na-aka ndị a na ebe dị icheiche na Naịjirịa.
Akụkọ ndị ga-amasị gị:
World Cup 2018: Kroeshia agbapụla Ingland n'ụzọ njem ị bute ikombaụwa
Akụkọ dị mkpa na mgbede a
Ala Igbo ebutela esemokwu n'etiti nwaanyị na nwoke
IPOB: Okwu Miyetti Allah bụ ịma aka mgba
Otu IPOB ekwuola na okwu Miyetti Allah kwuru banyere nkwupụta ndị gọvanọ ọwụwa-anyanwụ na ha agaghị awapụta ọdọ-ehi na mpaghara ha bụ okwu dị ime.
Ndị na-achọ nnwereonwe Biafra
Otu na-agba mbọ maka nnwereonwe Biafra bụ IPOB ekwuola na okwu Miyetti Allah bụ otu na-anọchite ndị ọchị-ehi kwuru bụ okwu ha chọrọ iji maja ma yie ndị Igbo na ndị ọzọ sị ọwụwa-anyanwụ bị n'ugwu-awụsa egwu.
N'ozi nke odeakwụkwọ mgbasa ozi otu IPOB bụ Emma Powerful zitara BBC, IPOB kwuru na okwu ahụ bụ okwu dị ime ma marakwa ọgọdọ n'ihi ọ bụ mba ọgụ etinyere ọnụ n'ime akpa were na abaa.
Igbo enweghi oke ala maka ịchị ehi - Ndị gọvanọ
Taa gọọmentị ụta maka oke ogbugbu mmadụ'
Ndị ọchịehi a ga-abụ ndị oyi egwu ka ha agaghị abụ?
Ha kwuru na ha agaghị agba nkịtị ka o mezuo n'ihi na ha dị njikere ịwanye ndị ọbụla wakporo ndị sị ọwụwa anyanwụ na ọdọ-ahịa ha ji ọkụ n'aka.
Anyị chọrọ ime ka odoo anya na iko ndị ọbụla mekatara wakpo ndị Igbo ọbụla maọbụ ahịa ha dị n'ugwu-awụsa ji manye ka anyị ga-eji manyere ha.
Akụkọ ndị ga-amasị gị:
Ọ fọrọ ka nwataakwụkwọ a nwụọ site n'ọgwụ mere mmebi
Ụlọikpe atụọla ndị Boko Haram 113 mkpọrọ
Ncheta mbido Agha Biafra
Gịnị ka ị kwesiri ima tupu ị nabata onye odibo
N'ọsịsa ha nyere n'ụbọchị Wenezde banyere mkpebi ndị gọvanọ ọwụwa-anyanwụ na ha agaghị enye ha ala maka iwu ọdọ-ehi, otu Miyetti Allah kwuru na ọ tụrụ ha na anya na ndị gọvanọ nwere ụdị mkpebi ma kwuo na o kwesiri ka ha bụrụ ndị na-atọ ezi mkpụrụ dịka ndị Igbo bikwa na mpaghara ndị ọzọ na Naijiria.
Ndị otu IPOB kwuru na mkpebi ndị Gọvanọ ọwụwa-anyanwụ bụ iji gbochie ọgbaghara ma bụrụkwa ihe kwesiri na otu nọchitere ndị ugwu ( Arewa) na ndị chọrọ udo na Naijiria kwadoro.
Dọkịnta Bumbum: A nwụchiela dibia otele ukwu
Aka akpalara Dọkịnta Furtado bụ onye nwaanyị chọrọ otele ukwu nwụnahụrụ n'aka ha na Brazil.
Furtado na Brazil
Dọkịnta Furtado sị na ọnwụ nwaanyị ahụ dị nwute
Ama a gbaara ndị uweojii emela ka ha nwuchie dọkịnta Denis Furtado bụ onye asị gbụrụ nwaanyị chọrọ otele ukwu.
Ka ọ dị ụgbụa, Furtado nọ na ụlọ mkpọrọ ha na Rio de Janeiro ezuru nwaike.
Lilian Calixto bụ onye bịara ka o nye ya ukwu sara mbara nwunahuru ya n'aka maka ogwu asị na-ọgbara ya nke kwesiri inye aka ka otele ya buo ibu.
A ga-ekpe Denis Furtado ikpe ọchụ maka nke a.
Dọkịta egbuola nwaanyị otele ukwu gbalaga
Buhari akpọghachiela onyeisi NHIS
Akụkọ kọrọ na-ejidekwuru nne Furtado bụ onye a na-eche n'aka ya dị na ya bụ ọdachi.
Ndị na-enyocha ya bụ okwu sị na Dọkịnta Furtado gara ịrụ Calixto gbara afọ 46 ọrụ n'otele ya na-ụlọ be ya mgbe ọgwụ ọ gbara ya bidoro ịnye ya nsogbu.
Dọkịnta Furtado mere ngwa ngwa bụrụ Calixto gawa ụlọ ọgwụ bụ ebe ọ nọ nwụọ, dịka ndị uweojii si kwuo.
Akụkọ kwuru na mgbe o ruru na ya bụ ụlọọgwụ na obi bidoro ịkụsị nwaanyị ahụ ike.
Mgbe ahụ ka Furtado matara na ekwu adagharịala were rịe mbọmbọ ọsọ.
Ụbọchị Wednezde ka ọkaiwu Furtado kwuru n'aka Furtado dị ọcha, na ọ bụ maka obi mmapụ ka o jiri gbaa ọsọ.
Ihe nkiri o kwuru okwu ka ejidechere ya ụnyahụ Furtado sị na onwu Calixto dị nwute maka na ọbụghị taa ka ya bụ oke enwe tawara akwụ n'ohia.
Lilina Calixto dị afọ 46
Ọ sị na ya arụọla ya bụ ọrụ ihe uru ugboro 9,000 na-ekwukwa na iwu Brazil nabatara ụdị ọrụ ahụ.
A makwa Furtado ama na Brazil nke bụ na mmadụ ruru 650,000 na eso ya n'instagram.
Calixto si be ya na Kuiaba gawa sentral Brazil ụbọchị Satọde ịme ka otele ya bukwuo ibu bụ ebe ọ nọ zute onwu ya were gbahapụ ụmụ abụọ ọmụrụ.
Ndị uweojii kpụrụkwara enyi nwaanyi Furtado bụ onye ha na-eche na ọ na-enyere ya ka n'ọrụ ahụ.
Ndị ụlọọrụ na ahụ maka ahụike na steeti Rio de Janerio sị na ha amalitele nnyocha na ya bụ okwu.
Akụkọ ndị ga-amasị gị:
Ndị Igbo a ga-ege Ipop nti maka ntuliaka 2019?
Akpụpụla ụmụafọ Naịjirịa ise ụlọikpe
Ndị ojiegbeezu awakpuola ebe obibi n'Ọnịcha
Anyị anabataghị arịrịọ Joe Igbokwe chaa chaa - ọkaiwu Adegboruwa
Joe Igbokwe arịọla arịrịọ maka okwu o dere gbasara Nyesome Wike maka ọzụzụ mkpebi mana ikpe ka di ya n'isi.
Joe Igbokwe
Joe Igbokwe bụ ọnụ na-ekwuchiri otu ndọrọndọrọ ọchịchị APC na Legos
Joe Igbokwe, odeakwụkwọ mgbasaozi otu APC na Legọs steeti abaala mmiri ọkụ maka ozi o dere n'elu Facebook n´ụbọchị ole n'ole garaaga.
Otu okaiwu aha ya bụ Ebun-Olu Adegboruwa gbara Igbokwe akwụkwọ n'ụlọikpe ukwu nke Lagos maka na n'ụbọchị 16 n'ime ọnwa nkea, Igbokwe boro gọvanọ na-achị Rivers steeti bụ Nyesome Wike ebubo n'elu facebook na ọ zụrụ mkpebi n'ụlọikpe ụkwu nke Abuja maka okwu gbasara 'Election Petition Appeal' na Bekee, ha zara n'Abuja.
Ortom: Ihe m jiri kpụpụ Miyetti Allah ụlọikpe
Igbokwe arịọla mgbaghara n'elu Facebook maka ozi a.
O dere na obi gbariri ya agbari maka ozi nkea o dere, na kwa na ọ bụghị echiche ya ịkparị ndị nọ n'isi oche ụlọikpe makana ya akwanyere ha ugo oge niile.
Mana Adegboruwa gbadosiri ụkwụ ike na ya agaghị anabata arịrịọ a Igbokwe dere.
Ọ gwara onye ntaakụkọ anyị n'elu ekwentị na arịrịọ Igbokwe dere ejubeghị ọnụ nke ihicha mkparị ọ kparị ndị na-arụ ọrụ okaikpe na ọkaiwu na Naịjirịa.
Ebun-Olu Adegboruwa bụ okaiwu ama ama na Legos
N'ọnụ okwu ya: "Iwe anyị na ihe Joe Igbokwe dere bụ makana ozi ya emeela ka ndị mmadụ kwụsị ịnwe ntụkwasị obi siri ike n'ihe niile gbasara ndị ọkaikpe na ọkaiwu n'ala anyị.
Cheta kwa na ndị a bụ ndị ta ahụhụ ọtụtụ afọ ị gụ akwụkwọ tupu a bụrụ ndị ọkaikpe maọbụ okaiwu"
Adegboruwa kwuru na echiche ya abụghị ka Igbokwo ta ahụhụ na mkpọrọ maọbụ kwụ nha, o kwuru na ọ chọ ka Igbokwu kwupute n'ụlọikpe na Nyesome Wike azụghị mkpebi na ụlọikpe dị na Naịjirịa.
Mgbọ niile anyị mere inweta Joe Igbokwe n'elu ekwenti maka ị sa okwụ a Adegboruwa kwuru amụpụtaghị mkpụrụ.
Ọ zaghị ekwentị ya oge BBC kpọrọ ya.
Ọzabeghịkwa ozi anyị degara ya site n'ekwentị ya.
Akụkọ ga-amasị gị
Nwoke o kwesịrị inyere nwunye ya aka n’ezinaụlọ?
Mmadụ 164 tọrọ na Russia amalitela njem ịlọta Naịjirịa
Dọkịnta Bumbum: Aka akparalanụ dibia otele ukwu
AFCON: Flying Eagles enweela nnukwu mmeri
Flying Eagles enweela nnukwu mmeri na kwa ihe Gowon kwuru gbasara Miyetti Allah so n'akụkọ a.
Flying Eagles ga-asọmpị na AFCON
N'egwuregwu, otu Flying Eagles emeriela Mauritania ọkpụ ise na-asataghi ihe n'ime asọmpi ga-ahọpụta ndị ga-agba n'asọmpị iko mpaghara Afirika n'afọ 2019.
Nkea pụtara na ha ga-eso n'ime ala dị iche iche ga-asọmpị AFCON n'afọ na-abịa.
Ọ bụ n'ala Niger ka asọmpị a ga-ebido n'ime ọnwa Febuwarị.
Miyetti Allah kwesiri ịza ajụjụ - Gowon
Onyechiburu Naịjirịa dịka onyeisiala n'oge garaaga bụ Yakubu Gowon ekwuola na obi gbariri ya agbari maka ọtụtụ mmadụ nwụrụ n'aka ndị na-achị ehi buru egbe na steeti di iche iche n'afọ a.
N'ime ogbakọ Gowon na gọvanọ Benue steeti bụ Samuel Ortom mere, o kwuru na oge eruola ndị ọrụ nche dị iche iche n'ala Naịjirịa gbara onyeisi ndị otu Miyetti Allah ajụjụ ọnụ ga-akọwa ihe mere udi ihea na-eme n'ala a.
O'diakpo Obire apụọla na APC
Akụkọ pụtara na Delta steeti ugbua na-ekwu na O'diakpo Obire bụbụ onye na-azọ ọkwa ọchịchị dịka gọvanọ Delta steeti n'okpuru otu ndọrọndọrọ ọchịchị APC ahapuọla patị APC gawa otu Progressive Peoples Alliance.
Obire kọwara na ọ hapụrụ APC Delta steeti maka ọtụtụ nsọgbu na-emebi ihe n'ime patị a na steeti ahụ.
Okpomọkụ na-egbu nmadụ na Japan
Gọọmentị ala Japan na-adọ ndị ala ha aka na ntị ka ha zọ ishi ha maka nnukwu okpomọkụ na-egbu mmadụ ugbua n'ala ahụ.
Akukọ pụtara n'ala ahụ ugbua na-ekwu na mmadụ ruru iri atọ anwụọla maka okpomọkụ a.
Gee nkeji anyị nke ụtụtụ a
Lee ihe nkiri anyị
Akụkọ ndị dị mkpa: Ekweremadu chọrọ nhatanha na nkesa ọkwa gọọmentị
Ike Ekweremadu ekwuola na ịnwe nhatanha na nkesa ọkwa dị ịcheiche ga-enyeaka bute udo na Naịjirịa.
Akụkọ dị mkpa taa
Ike Ekweremmadụ gụrụ akwụkwọ dịka onye ọkaiwu na mahadu Naịjirịa dị n'Enugu
Osote onyeisi sineti bụ Ike Ekweremmadu ekwuola na otu ụzọ a ga-esi kwalite udo n'ezi obibi na Naịjirịa bụ ịkekọrịta ọrụ, ọkwa dị ịcheiche nakwa ngalaba n'ụzọ dị nhatanha.
O kwuru na atụmatụ a ga-ebute udọ karịa ịkwe naanị nkwa nkịtị.
Ndị uweojii na Legọs anwụchiela mmadụ ise bụ ndị isi otu ndọrodọrọ PDP na Legọs maka ọnwụ otu n'ime ha.
Ọnụ na-ekwuchitere ndị uweojii na Legos kwuru na ọ bụ ọgụ na mgba mere na nzụkọ pati ahụ riri ndụ nwoke ahụ.
N'Afrịka,
Ụzụ akwa n'atụ na mba Sawụt Afrịka ebe ndị o ji egbe egbu wakporo ma gbuo mmadụ iri n'otu bụ ndị na-anya ụgbọala tagzi.
Ndị uweojii na mba ahụ kwuru na a wakporo ha mgbe ha si akwamozu onye otu ha alọta ma kwuo na mmadụ anọ n'ime ha nọ n'ụlọọgwụ.
N'Egwuregwu,
Alex Iwobi bụ onye ọgba bọọlụ Naịjirịa na-akwado ibinye aka n'ime akwụkwọ ọrụ ọhụrụ ga-eru afọ 2022 n'otu Arsenal.
N'otu aka ahụ otu Leicester city ajụla ịtọghapụ Ahmed Musa ka o sonye n'otu Al Nasr nke Sawudi Arebịa.
Gee nkeji nke mgbede a:
Ihe onyonyo nke taa:
Obi rue gị ala, gọọmentị Anambara zuru ka eme - Okonkwo
Kọmishọna na-ahụ maka mbaraezi n'Anambara bụ Michael Okonkwo ekwuola na ha dị njikere mgbe niile maka idemmiri na-abịa.
Ide mmiri
Okonkwo gwara BBC Igbo n'ekwentị na ugbua abụghị mbụ a na-ekwu okwu ide mmiri n'Anambara steeti.
N'ọnụ ya "eso m na kọmitii na-ahụ maka ịgbochi idemmiri, ama m ebe e dobere ngwa a ga-enye ndị mmadụ ma idemmiri kwobe".
O kwukwara na ndị mmadụ ekwesighị ịtụ egwu n'ihi na gọọmentị anambara steeti dị njikere oge niile.
Ụzọ ise ị ga-esi gbalahụ oke idemmiri
Idemmiri Katsina: Nwaanyị lụrụ di na Fraide, lọkwute ya na Satode, mmiri eburu ya ụbọchịụka
Anyị dọpụtara ụfọdụ mmadụ ebe ụlọ ha dagidere ha- Waziri
Cheta na ndị ụlọọrụ gbatagbata nke a kpọrọ 'National Emergency Management Agency' (NEMA) na Bekee, kwuru na oke idemmiri ga-enye ndị mmadụ nsogbu n'Anambara steeti n'afọ a.
Ndị Nema kwuru na idemmiri a ga-emetụta mpaghara ime obodo ndị dịka Njikọka, Ayamelụm, Ọwụwa-anyanwụ Anambara, Anaọcha, Agụata, Ugwu Idemili, Ọgbarụ, Ugwu Ọnịcha, Ugwu Orumba, Ọdịda-anyanwụ Anambara, Ndịda Ọnịcha nakwa Dunukọfịa.
Onye na-arụ ọrụ dịka onye nchịkọta otu Nigerian Hydrological Services Agency nke ngalaba Federal Ministry of Water Resources bụ Olayinka Ogunwale, kwuputara maka idemmiri a n'Ọka, ebe ha na-eme nzukọ ha na-eme kwa afọ, ebe a na-akọwa olileanya gbasara idemmiri a kpọrọ 'Annual Flood Outlook (AFO)' nke 2018.
Clement Nze bụ onye nọchitere anya Ogunwale na nzukọ ahụ, kpọkuru gọọmentị Anambara nakwa NEMA, ka ha gbalịa hụ na ha mere ihe ga-ebelata oke idemmiri.
Ogunwale kwuru na oke idemmiri abụghị ihe a ga-akwụsịnwu na Naịjirịa, mana ịkwado n'oge ga-enye aka ibelata mkpamkpa o nwere ike ịkpa.
O kwukwara na osimiri na-asọbiga oke, oke mmiri ozuzo, na ihe ndị ọzọ dịka ndị mmadụ ịwunye atịtị n'ime ọwara-mmiri, na-etinye aka ibute oke idemmiri.
Akụkọ ndị ga-amasị gị:
Isi akụkọ mere taa: Mmadụ 20 ka na-efu na idemmiri Katsina steeti.
Osibanjo gara Kastina maka ide mmiri
Mobil na-akpaso anyị agwa ka ndị amaghị oke ruru ha - Ndị a chụrụ n'ọrụ
Bukola Saraki: Ndị uweojii chọrọ ịkatọ aha m
Saraki na-agọ ụkwụ na aka ya maka ebubo na oku ndị uweojii na-akpọ ya n'igwe okwu Twitter.
Saraki na Idris
Onyeisi ụlọomeiwu ukwu nke Naịjirịa bụ Bukola Saraki ekwuola na oku ndị uweojii kpọkwara ya ọzọ bụ ụzọ ha ji chọọ ịkatọ aha ya n'ihi ndọrọndọrọ ọchịchị.
Ndị uweojii kpọrọ Saraki ọzọ ka ọ bịa kwuo etu ohi e zuru n'ụlọakụ Offa ma gbuo ihe ruru mmadụ 17., si metụta ya; ma aka ya ọ dị ya ka ọ dịghị ya.
Cheta na ndị uweojii kpọburu ya ụdịrị oku a n'ọnwa Juun, ka ụfọdụ ndị e jidere maka ohi a kpọrọ aha ya, na ọ ma maka ya bụ ohi.
Saraki kwuru sị na oku a onyeisi ndị uweojii bụ Ibrahim Idris kpọrọ ya bụ ụzọ e si enweta akara ọma na ndọrọndọrọ ọchịchị, nke Bekee kpọrọ 'cheap political points'.
Bukola Saraki: Anataghị m ngarị ọbụla
Saraki: egwu ndị uweojii adagharịala
Saraki azaghachila ndị uweojii
Ka ndị uweojii kpọkuru ya oku ọzọ, Saraki kwuputara okwu a site n'akwụkwọ Yusuph Olaniyonu bụ onye ndụmọdụ ya pụrụiche nakwa ọnụ na-ekwuchitere ya, depụtara ụnyaahụ.
Saraki kwuru sị "ndị uweojii ejirila ndọrọndọrọ ọchịchị nakwa mpụ na nrụrụaka mebie nyocha ha na-eme maka ohi e zuru n'Offa.
Ha atụgharịala ya ịbụ ngwaọrụ pati nọ n'ọchịchị ji emegide ndị ha na-ahụta dịka ndị iro ha; ihe ha ji ata ndị mmadụ amusu ma mebie aha ha ijiri aka ha họrọ n'elu ikpookwu (platform) nke ha ga-eji chụọ ebumnobi ha, nakwa ụzọ ha si emegide ndị ọ ga-abụ ha pụọ n'APC o mebie ohere pati a na ntuliaka na-abịa.
Saraki kwukwara na ndị uweojii ekpebiela ndị a na-enyo enyo ha ga-akpọpụta n'ụlọikpe n'Ilorin, Kwara steeti na Wenesde, site na ndụmọdụ Mohammed Etsu bụ 'Director of Public Prosecution (DPP)'.
Lee ihe Saraki dere na Twitter gbasara oku a kpọrọ ya.
O kwukwara na ọ bụ usoro e jiri chọọ ịkwụsị atụmatụ ndị mmadụ na-ekwu na ụfọdụ ndị ụlọomeiwu ukwu na nke nta na-achọ ịpụ n'otu pati All Progressives Congress (APC).
O kwuru na a sị na ọ bụrụ na anwụchie ya n'etiti Tuusde na Wenesde, na ọ ga-egbochi ndị mmadụ isi n'APC pụọ.
O kwuru na oku a kpọrọ ya agaghị egbochi ihe ọbụla gbasara ọnọdụ ya maka ihe ga-eme na ntuliaka 2019.
O kwuru na ndị na-akwado ebubo ọhụrụ a gbasara ohi Offa, ga-ada maka na aka ya dị ọcha.
Saraki kwuru na "eziokwu ga-emeri".
Akụkọ ndị ga-amasị gị:
Oke idemmiri na-abịa n'Anambara - NEMA
Unizik: Iwe na-ewe anyị n'ọnwụ nwanne anyị - Ụmụakwụkwọ
Aga m agwa Buhari chụpụ Ngige - Oshiomole
Ọpụpụ ndị omeiwu: 'Anyị kwụ chịm' - APC
N'agbanyeghi na Saraki, Dino Melaye nakwa sinetọ ndị APC ruru mmadụ 15 agafeela otu pati PDP, APC na-ekwu na ha kwụ chịm.
Ọkọlọtọ otu APC
N'ime akwụkwọ ozi onye odeeakwụkwọ mgbasa ozi otu APC bu Bolaji Abdullahi depụtara, o kwuru na otu ha kwụ si ike.
O kwuru na n'izuụka ole na ole gara ka ha na-agbaghrị ị hazi ihe gbasara ndị bu iwe n'etiti ha n'ụzọ dị mma.
Mana ọpụpụ ọtụtụ mmadụ mere taa gosiri na ndị ahụ pụrụ apụ bu ihe ọzọ n'uche eso ha.
Bukola Saraki asaala oku ndị uweojii na-akpọ ya
Saraki na Ekweremadu: Ihe ndị mmadụ na-ekwu maka mgbochi ha
Ekweremadu: Ike agwụla ndị ụlọ ome iwu
N'ọnụ ya "Nsọpụrụ anyị nwere n'ebe ndị Naịjirịa nọ mere n'anyị ga-aga n'ihu ị hazi pati anyị na ntuliaka nke 2019 n'abịa"
Cheta na elekere ole na ole gara na onyeisi ụlọomeiwu ukwu bụ Bukola Saraki kwupụtara na ndị omeiwu ruru mmadụ 15 ahapụla APC.
Saraki gụpụtara akwụkwọ ij maa ọkwa ahụ n'ụlọomeiwu, taa bụ Tuusde, Julaị 24.
Ka nke a na-eme, n'ụlọomeiwu nke nta (House of Representatives), ihe karịrị mmadụ 33 hapụkwara otu APC gafee PDP, ebe mmadụ anọ banyere ADC.
Ndị PDP na aṅụrị n'ime ụlọomeiwu mgbe ndị APC gafere n'otu ha
Ndị omeiwu gafere PDP gụnyere Dino Melaye, Rabiu Kwankwaso na Usman Nafida.
Lee aha ndị sinatọ pụrụ n'APC dịka ụlọọrụ sineeti si depụta ya n'Twitter.
Ebe Abdul-aziz Nyako na Monsurat gafere otu ADC.
Ọpụpụ ndị a mere ka ndị otu PDP bụrụ pati kacha n'ụlọomeiwu ukwu.
Ugbua, ndị omeiwu si PDP dịzị 64 ebe ndị nke APC dị 45.
Ka ọ dị ugbua, ndị otu PDP nọ n'ụlọomeiwu na-enwe ọṅụ maka ihe a mere.
Ndị hapụrụ APC n'ụloomeiwu nke nta gụnyere Danburam Nuhu, Mark Gbilah, Razak Atunwa, Ahmed Garba Bichi, Abdulsamad Dasuk na Zakari Mohammed.
Ndị ọzọ bụ Sani Rano, Barry Mpigi, Ali madaki, Dickson Tackighir nakwa Hassan Saleh.
Cheta n'ụtụtụ, anyị wetaara unu akụkọ na ndị EFCC wakporo ma gbochie ụlọ Saraki na osote ya bụ Ike Ekweremadu.
Mgbe BBC na Yusuph Olaniyonu bụ ọnụ na-ekwuchitere Saraki kpara n'ekwentị, o kwuru na ọ maghị ebe Saraki nọ, mana e mechara hụ Saraki n'ụlọomeiwu ebe ọ nọ kwuputa ngafe ya na ụfọdụ ndị omeiwu ndị ọzọ.
Nke a sotere ọtụtụ ozi BBC zigara ekwenti ha mgbe akụkọ gbasara mkpochi ụzọ a pụtara ihe.
Onye enyemaka ya bụ Banks Omishore, tinyere na Twitter na ha ji ụgbọala ha nyachie ya ịpụ n'ezi.
Echefula na ndị uweojii kpọrọ Saraki oku ịza ọnụ ya maka etu ohi e zuru n'Offa si metụta ya.
Akụkọ ndị ga-amasị gị:
Unizik: Iwe na-ewe anyị n'ọnwụ nwanne anyị - Ụmụakwụkwọ
Aga m agwa Buhari chụpụ Ngige - Oshiomole
Dọkịta egbuola nwaanyị otele ukwu gbalaga
Ndị sineti niile agbakutela Ekweremadu
Ndị sinetọ mmadụ 108 na ndị isi otu pati PDP nọ n'ụlọ osote onyeisi ha bụ Ike Ekweremadu ugbua iji kwado ya.
Ekweremadu
Onye nkwuchiteọnụ osote onyeisi ụlọomeiwu sineti bụ Uche Anichukwu gwara BBC Igbo na ndị ụlọomeiwu sinetị nọ ugbua na be osote onyeisi sineti bụ Ike Ekweremadu.
Anichikwu kwuru na ha gara ikwado ya ma gwaa ya na ha kwụsị ike n'azụ ya.
Nke a bụ na agbanyeghi ihe mere n'ụlọomeiwu sineti taa.
Nke a na gosikwara na ọ bụghị naanị ndị omeiwu otu pati PDP na-akwado Ekweremadu kama ndị otu pati ndị ọzọkwa gụnyere APC.
Christian Association of Nigeria
Otu ụka Christ na Naịjirịa bụ Christian Association of Nigeria agwaala onyeisiala Muhammadu Buhari na patị ya bụ APC aburula ụlọ ebe ndị mpu na aghụghọ na-ezo .
CAN gwara Buhari na oge eruola ị buso ndị niile na-etinye aka na mpu na aghụghọ agha n'ezie agbanyeghị onye ha bụ n'ala Naịjirịa.
Abaribe
Sinatọ Enyinnaya Abaribe agwala gọmentị etiti ka ha gba mbọ hụ na a nwere ọgbakọ ga- akwalite udo na Naịjirịa.
Abaribe gwara ndị nta akụkọ na ọ bụ sọọsọ gọmentị nwere ike ị hụ na udo laghachịtere az ụ n'etiti otu okwukwe n'obodo dị iche iche na Naịjirịa.
Ụbọchị ezumike
Gọọmentị etiti ekwuola na ụbọchị tusde bụ ụbọchị iri abụọ n'ime ọnwa ga-abụ ụbọchị ezumike.
Mkpebi a bụ ka ndị ụka alokoba nwere usoro ha ga-ji me mme mme ha bụ Eid-el Maulud.
Ọkụ Kalifonia
N'ofesi, ndị gbatagbata na-ekwu na ha ka na-achọ mmadụ ruru otu puku n'obodo Kalifonia ebe nnukwu ọkụ gbara ọtụtụ ụlọ nakwa gbuo mmadụ ruru iri asa na otu.
N'egwuregwu,
Otu Super Eagles na mba Saut Afrịka ga-asụkọta mpi taa n'asọmpi ga-ahọpụta ndị ga-eso n'asọmpi iko mpaghara Afrịka n'afọ 2019.
Super Eagles na ndị Bafana Bafana ga-ezute taa n'elekere abụọ nke ehihie.
Gee nkeji ụtụtụ a
Lee ihe nkiri nke taa
Nkwado Ndigbo: Peter Obi asaala Oshiomhole
Peter Obi akọọla okwu onyeisi ndị APC bụ Adams Oshiomhole
Peter Obi sị na Oshiomhole tụrụ asị
Peter Obi ekwuola na okwu onyeisioche APC bụ Adams Oshiomole kwuru na na ndigbo anabataghị ya dịka onye ga-esote Atiku Abụbakar n ọsọ ndọrọndọro ọkwa onyeisiala nke PDP na 2019 bụ ụgha.
Peter Obi: El-Rufai eboro ya ebubo ọjọọ?
Obi, onye kwuru nke site n'onu ojeozi mgbasaozi ya bụ Valentine Obienyem kwuru na naani nsogbu e nweburu bụ a kpaghị ụka ahụ akpa.
Ụlọikpe ukwu atụufiola akwụkwọ ndị otu ụmụnwoke na-alụ onye ha
Ụlọikpe ukwu na Naịjirịa
Ulọikpe ukwu atụpụla akwụkwọ ndị otu chọrọ ka nwoke lụwa ibe ya maọbụ nwaanyị lụwa ibe ya ha gbara Corporate Affairs Commission bụ ngalaba gọọmenti na-edebe aha ụlọọrụ dị na Naịjirịa.
Ụlọọrụ CAC jụrụ ịdebe aha ndị otu a dịka otu tozuru ịrụ ọrụ na Naịjirịa.
Emmanuel Macron akpọọla oku ka mba dị dị n'Uropu jikọọ ọnụ
Emmanuel Macron bụ Onyeisiala mba France
N'ofesi, Onyeisiala mba France bụ Emmanuel Macron akpọọla oku ka otu jikọtara mba Urope gbaa mbọ jikọọ ọnụ maka igbochi ọgbaaghara n'ụwa.
Macron kwuru nke a na Berlin mgbe ọ gara emume maka ncheta ndị e gburu n'agha.
N'egwuruegwu
Saụt Afrịka gbara Super Falcons 1 - 0 na Ghana
Gee nkeji ụtụtụ a ebe a
Akụkọ ga-amasị gị n'ụtụtụ a
#NextLevel: Nkwa ọhụrụ iri Buhari kwere
Ihe anọ na-ejikọta ndị Naịjirịa
Ihe ise i kwesịrị ịma maka Alvan Ikoku
Tosyn Bucknor: Ihe ị kwesiri ima maka ọrịa ọbara nke
Ọnwụ onye ntaakụkọ aha ya bụ Tosyn Bucknor emeela ka ndị mmadụ tinye ọnụ n'ihe banyere ọrịa ọbara nke Bekee kpọrọ Sickle Cell Anaemia.
Tosyn Bucknor
Tupu ọ nwụọ, Tosyn Bucknor na-arụ ọrụ n'Inspiration FM.
Tosyn Bucknor bụ onye ntaakụkọ ama ọfụma na Naịjirịa, nke mere ọnwụ ya jiri bụrụ ihe ọha na ama ji akparịta ụka na sochal midia.
Akụkọ pụtara maka ọnwụ nwaanyị a kwuru na ọ bụ di ya hụrụ ozu ya mgbe ọ natara ọrụ n'abalị ụnyaahụ bụ ụbọchị 19 n'ime ọnwa Nọvemba 2018.
Ọrịa kọlera na-eme njem na Naịjirịa
Ọrịa lassa egbuola otu onye na Taraba
Kansa akpamamịrị ụmụnwoke egbuola ọtụtụ
Nwanne ya nwaanyị bụ Funke Bucknor-Obrute dere na Facebook na ihe gburu nwanne ya nwaanyị bụ ọrịa ahụ Bekee kpọrọ Sickle Cell.
Ndị mma Tosyn Bucknor ma ya ka onye na-agụ egwu kpọrọ onwe ya Contradiction, ma makwara ya dịka onye ntaakụkọ redio akpọrọ Area Mama.
Ka ọ bụ eziokwu na ọrịa ọbara nko na-arịa nwaanyị a, ọ na-agba mbọ n'ọrụ ya nakwa ime ihe banyere nka n'ụzụ.
Ọ dị afọ 37 mgbe ọ nara mụọ.
Gịnị bụ ọrịa a Bekee kpọrọ 'Sickle Cell'?
Dọkinta Mcginger Ibeneme kọwara BBC ihe bụ ọrịa Sickle Cell nke ọ sị na Igbo gboo na-akpọ ọbara nko, okponọbara maọbụ ọrịa ogbanje.
O sị na o so n'ime ọrịa ndị a na-enwete site n'aka nna na nne.
Lee ihe dị ọzọ ọ Dọkinta Ibeneme gwara anyị maka ọrịa a:
Ndị ọ na efe karịa bụ ndị oji na ndị sị mpaghara Asia.
Ọrịa a na-emetụta mmepụta ọkpụkpụ ọbara.
Nke a bụ na ndị ọrịa dị n'ahụ na-emepụta ọkpụkpụ ọbara ahụ esighi ike.
Na nkọwa Ibeneme, di na nwunye nwere agbọ ọbara AS, ohere diri ka nwa ha nwete nke SS - bụ nke bu ọrịa ọgbanje a.
Yabụ na onye nwere agbọ ọbara AS bụ onye Bekee kpọrọ "Carrier", ka onye nwere nke SS bụ onye bu ọrịa.
Ndị nwere ọrịa na-arịa ọrịa ọfụma nke mere o ji dị mkpa ị na-enyocha ọfụma tupu nwoke na nwaanyi agawa n'ihu ịmụ nwa.
Akụkọ ndị ga-amasị gị:
Restructuring: Afenifere, Ohaneze, Middle Belt Forum kwụ ebe ha kwụ
Lee mkpamkpa ọkụ kpara n'ahịa Nkwo Ngwa Aba
O nwere ihe ọhụrụ dị na nkwa Buhari?
Ihe bụ iwe anyị - Onye IPOB
Peace kwusiri ike na IPOB jiri ohere a were dọọ ndị Igbo aka na ntị na ihe ga-adị ha mma abụghị ka nwafọ bụrụ onyeisiala maọbụ osoteonyeisiala Naịjirịa.
Ụkọchụkwụ Peace bụ otu n'ime ndị na-agbasa ozi otu IPOB agwaala BBC Igbo na ihe mere ha jiri mee nghaghari iwe taa bụ maka ị saa anya ndị Igbo na mmiri maka ntuliaka 2019.
Peace kwusiri ike na IPOB jiri ohere a were dọọ ndị Igbo aka na ntị na ihe ga-adị ha mma abụghị ka nwafọ bụrụ onyeisiala maọbụ osoteonyeisiala Naịjirịa.
Igbo Taboos: Ihe ise Ala na ndị Igbo na-asọ
Ihe ise nwere ike ibute ọnwụ n'oge gboo n'ala Igbo makana Ala na-asọ ya nsọ.
Ezinụlọ a gburu
Ruo ugbua igbu mmadụ bụ arụ n'ala ọbụla
N'oge gboo, Igbo nwere ọtụtụ omume bụ arụ nwereike ibute ọnwụ ngwa ngwa maọbụrụ na mmadụ mee ya.
Chiagozie Nnabuihe bụ ọkachamara na Mahadum Legọs n'ihe gbasara akwụkwọ gbasara Afrịka nke a kpọrọ African studies na Bekee, kọwara na ọ bụ mmụọ bi n'ime ala bụ ihe na-asọ arụ ndị a.
Onye bụ mmọ Ala
Omenala kọwara na mmụọ Ala bụ nwaanyị.
Ị ma chi ndị Igbo na-efe n'oge gboo?
I ga-egbu ụdịrị ichi a egburu mgbe gboo?
A gafesie Chi-ukwu, ala bụ mmụọ kachasị mkpa n'ala Igbo.
N'oge gboo, Igbo nwere nkwenye na ala nwere ike imesu onye ọbụla kpasuru ya iwe.
Ọ bụkwa mmụọ a, na-ahụ na ihe niile a kọrọ n'ugbo mịrị mkpụrụ, na-ahụ na mmiri dị n'ala oge ọbụla.
Gịnị bụ ihe ise Igbo na mmụọ Ala na-asọ?
Igbu mmadụ
Onye ọbụla gburu mmadụ ga-eji isi ya buru njọ a
Ala na-asọ ọbara mmadụ.
Nnabuihe kọwara n'Igbo nwere nkwenye na Ala bụ nne na-enye ndụ.
Ya mere ka ọ bụrụ iwu na ọ nweghi onye ga-egbu mmadụ makana onye ahụ agaghị enwe ike inye ndụ.
Ntaramahụhụ onye ọbụla gburu mmadụ bụ ịchụpụ onye ahụ n'ala ahụ maọbụ ịkpọrọ onyeahụ gawa ajọ ọhịa ebe ọ ga-anwụ.
Igbuonwe gị
Ala ga-ajụ onye gburu onwe ya
Dịka igbu mmadụ, igbu onwe bụkwa ihe ala na-asọ makana ọbara mmadụ dị n'ime ya.
Nnabuihe kọwara na Ala na-ajụ ozu onyeọbụla gburu onwe ha.
Tupu ha buru ozu onye ahụ gawa n'ime ajọ ọhịa, ndị dibia ga-achụ aja di icheiche iji sachapụ ajọ ihe ụdị ihe a nwere ike ibute n'ala ahụ.
Ọ bụ mgbe e mechara emume a ka ndị ntorobịa ga-eburu ozu onye ahụ gawa ajọ ọhịa.
Idina onye si ezinaụlọ gị
Ihe a bụkwa ihe Ala na-ajụ bụrụkwa nnukwu arụ n'ala Igbo.
Ọ bụrụ na nwa pụta na mmekọ a, ndị obodo ahụ ga-eburu ya gawa n'ime ajọ ọhịa ma chụpụkwa ezinaụlọ nwa ahụ n'ala ahụ.
Igbo nwere nkwenye na Ala abụọla ezinaụlọ ahụ ọnụ.
Idina anụmanụ
Arụ a na-ebute ọrịa
Ọ na-ahịa ahụ ịnụ na mmadụ mere ụdị ihe a n'ala Igbo.
Mana mgbe ọbụla o mere, Igbo nwere nkwenye na Ala ga-ebunye onye ahụ ọrịa.
Ọrịa a nwere ike ịbụ ara, ekpenta (Leprosy), afọ ọsịsa maọbụ nzịza (Dropsy) na ọtụtụ ndị ọzọ.
Obodo ahụ ga-eji ngwa ngwa buru onye ahụ gawa ajọ ọhịa ebe ọ ga-anwụ.
Ịmụ ejima
Ụka Krist emeela ka Igbo kwụsị ọtụtụ iwu a
Nke a na-agbawa obi mana ọ bụ amaghị ihe butere ya.
Igbo nwere nkwenye n'oge gboo na Ala bụ mmụọ na-enye ndụ na-enyekwa nwa na-enye di na nwunye sọọsọ otu nwa n'otu ugboro.
Ha nwere nkwenye na nwaanyị ọbụla mụrụ ejima nwere mmekọrịta n'aka nwoke nke abụghị di ya.
Ihe a na-eme ma nwaanyị mụọ ejima bụ na a ga-eburu ụmụaka ahu na nne ha gawa n'ime ajọ ọhịa ebe ha ga-anwụ.
Akụkọ ga-amasị gị
Ndị be anyị ka tọrọ n'ụlọ elu dara ada' - Ezinaụlọ
Lekwa ụzọ ise ihe wuru ewu na soshal midia metụtara ụmụ Naịjirịa
AWCON 2018: Falcons anyụọ Bayana ịkpakwụ
Otu egwuregwu ụmụnwaanyị Naịjirịa bụ "Super Falcons" abụrụla okaibe na egwuruegwu AWCON nke 2018 ka butere iko nke 9 nha.
Super Falcons
Mmeri Super Falcons meriri otu Bayana Bayana nke South Africa emeela ka ha bute iko nke itolu (9) n'asommpi AWCON.
Ka nkeji 90 agbazuru bọọlụ, enyekwara ha nkeji iri na atọ ọzọ mana onweghị onye nyere goolu.
Gịnị mere bọọlụ ụmụnwaanyị anaghị amasị gi?
Super Falcons enweela onye nkuzi ọhụrụ
Ị ma ụmụnwaanyị ji ndị Super Eagles n'ọrụ?
Nke a mere ha jiri gbaa penariti bụ nke ndị Super Falcons ji gbajie ha aka napụ ha ya bụ iko ka ha nyere goolu anọ ebe South Africa nyere atọ.
Nke a bụ ugboro 11 agbagoro egwuruegwu a. Naịjirịa jide itoolu ya ebe Equatorial Guinea ji abụọ ndị ọzọ.
South Africa azọọla iko a na-agba nke ikpeazụ ugboro anọ na-achitaghị aja.
N'ime ugboro anọ ahụ, ha na Naịjirịa agbaala ugboro abụọ bụ nke Naịjirịa merichara ha.
Abịa n'otu ụmụnwaanyị gbara asọmpi nke 2018 a, ihe karịrị ọkara n'ime ha na-agba bọọlụ na mba ofesi, ebe ndị ọzọ na-agba bọọlụ na Naịjirịa.
N'ime otu a sokwa gaa, a kpọrọ aha mmadụ anọ n'ime mmadụ 15 nwere ike inweta ihe nrite "Nwaanyị kacha agba n'Afrịka" nke 2018.
Onye nchịkọta otu Falcons bụ Thomas Dennerby, sokwa na mmadụ ise nwere ike inweta ihe nrite "Onye nkuzi kacha akuzi" nke 2018.
Ndị egwu
Ndị oche goolu
1) Tochukwu Oluehi
Oluehi na-eyi uwe e dere 1, na-eche goolu na Rivers Angels dị na Rivas steeti na Naịjirịa.
A mụrụ ya n'afọ 1987.
Tochukwu Oluehi echeerela Naịjirịa goolu ihe ruru afọ asatọ
2) Christy Udogadi Ohiaeriaku
Ohiaeriaku na-echere ndị Confluence Queens dị na Kogi steeti goolu.
A mụrụ ya n'afọ 1996.
3) Chiamaka Cynthia Nnadozie
Nnadozie na-echere ndị River Angels bọọlụ.
A mụrụ ya n'afọ 2000.
Chiamaka cheere otu Flamingoes nke Naịjirịa goolu n'asọmpi Iko Mbaụwa ndị dị afọ 17 n'afọ 2016
Ndị na-agba n'azụ
4) Onome Ebi
Ebi na-eyi uwe e biri ise n'elu, na-agba bọọlụ na Henan Huishang dị na mba China.
A mụrụ ya n'afọ 1983.
5) Osinachi Marvis Ohale
Ohale na-eyi uwe e biri atọ n'elu, na-agba bọọlụ na Vaxjo DFF dị na mba Swidin.
A mụrụ ya n'afọ 1991.
6) Glory Ogbonna
Ogbonna na-agba bọọlụ na Ibom Angels dị n'Akwa Ibom steeti.
A mụrụ ya n'afọ 1998.
7) Josephine Chukwunonye
Chukwunonye na-agba bọọlụ na Asarums IF dị na mba Swidin.
A mụrụ ya n'afọ 1992.
8) Ngozi Ebere
Ebere na-agba bọọlụ na Barcelona FC dị na mba Spen.
A mụrụ ya n'afọ 1991.
Ebere so n'otu Super Falcons buliri Iko Mba Arịka n'afọ 2016
9) Faith Ikidi Michael
Ikidi na-agba bọọlụ na Piteå IF dị na mba Swidin.
A mụrụ ya n'afọ 1987.
Faith Ikidi malitere ịgbara Naịjirịa bọọlụ n'afọ 2004
10) Sarah Nnodim
Nnodim na-agba bọọlụ na Nasarawa Amazons dị na Nasarawa steeti.
A mụrụ ya n'afọ 1995.
Ndị egwu etiti
11) Ngozi Okobi
Okobi na-agba bọọlụ na Eskilstuna United dị na mba Swidin.
A mụrụ ya n'afọ 1993.
12) Anam Imo
Imo na-agba bọọlụ na Nasarawa Amazons dị na Nasarawa steeti.
A mụrụ ya n'afọ 2000.
13) Halimatu Ayinde
Ayinde na-agba bọọlụ na Asarum IF dị na mba Swidin.
A mụrụ ya n'afọ 1995.
14) Rita Chikwelu
Chikwelu na-agba bọọlụ na Kristianstand DFF dị na mba Swidin.
A mụrụ ya n'afọ 1988.
15) Amarachi Okoronkwo
Okoronkwo na-agba bọọlụ na Nasarawa Amazons dị na Nasarawa.
A mụrụ ya n'afọ 1992.
Ndị na-agba n'ihu
16) Asisat Oshoala
Oshoala nwetara ihe nrite "nwaanyị kacha agba n'Afrịka" nke afọ 2017, ma bụrụkwa onye kacha gbakpuo bọọlụ na neetị n'Iko Mba Afrịka nke 2016.
Ọ na-agba bọolụ na Dalian Quanjain FC dị na mba China.
A mụrụ ya n'afọ 1994.
17) Desire Ugochi Oparanozie
Oparanozie malitere ịgbara Naịjirịa bọọlụ n'afọ 2010.
O nwetara ihe nrite boot ọlaedo a na-enye onye kachasị nye goolu nke asọmpi AWCON e mere n'afọ 2014.
Ọ na-agbara otu Guinamp dị na mba Frans bọọlụ.
A mụrụ ya n'afọ 1993.
18) Francisca Ordega
Ordega na-eyi uwe 17, na-agba bọọlụ na Washington Spirit dị na mba Amerịka, mana ezigara ya Atletico Madrid na mbinye.
Ọ nọchitela anya Naịjirịa n'asọmpi ndị na-agafeghị afọ 17 nakwa nke ndị na-agafeghị afọ 20.
O so Naịjirịa bulie iko atọ n'afọ 2010, 2014, 2016.
A mụrụ ya n'afọ 1993.
19) Rasheedat Ajibade
Ajibade na-agbara FC Robo dị na Legọs steeti bọọlụ.
O nwetara ihe nrite "onye kachasị gbaa ọfụma" n'egwuregwu Naịjirịa na Kanada oge ha zutere n'asọmpi Iko Mbaụwa nke 2016.
A mụrụ ya n'afọ 1999.
20) Chinwendu Vera Ihezuo
Ihezuo na-agbara BIIK Kazygurt dị na mba Kazastan bọolụ.
O nwetara ihe nrite "onye kachasị gbaa ọfụma" n'egwuregwu Naịjirịa na Spen oge ha zutere n'asọmpi Iko Mbaụwa nke 2016.
A mụrụ ya n'afọ 1997.
21) Chinaza Uchendu
Uchendu na-agbara ndị Sporting club de Braga dị na mba Pọtugal bọolụ.
A mụrụ ya n'afọ 1997.
Onye nchịkọta
Thomas Dennerby malitere ịchịkọta otu Super Falcons n'ọnwa Jenụwarị nke 2018.
Ọ bụbu onye nchịkọta otu egwu ụmụnwaanyị mba Swidin.
Akụkọ ndị ga-amasị gị:
NAPTIP anwụchiela ndị na-atụ mgbere ụmụaka Anwụrụ ise nwere ike ibute ọnwụ n'ụlọ ọbụla
Ndị 'Ụkọchukwu Alakụba' bu egbe apụtala na Sokoto
Ihe isii ndị nne Nigeria ji bụrụ 'ọpụrụiche'
Okorocha: Uche nwosu awụfeela n'otu ndọrọndọrọ ọzọ
Uche Nwosu bụ ọgọ nwoke Rochas okorocha a hapụla APC banye n'otu Action Alliance (AA).
Uche Nwosu abaala patị ọzọ
Akụkọ n'ewuewu bụ na Uche Nwosu a hapụla pati APC banye otu Action Alliance (AA).
Onye dị nso n'ebe Uche Nwosu na-achọghị ka a kpọ aha ya gwara BBC Igbo na ọ hapụru APC gawa zie AA, ọ gwara ọha etu a mgbe o rituru ụgbọelu sị Abuja lọta.
O kwuru na o mere nke a n'ihi ịhụnanya o nwere n'ebe Imo steeti nọ karịa ndị ntoroọbịa ya.
Onye a gaa n'ihu kwuo na Uche Nwosu ga-akwado Buhari n'ịzọ ọkwa ọchịchị onyeisiala n'afọ 2019.
Ọnụ na-ekwuchitere ndị APC n'Imo steeti agbasola Uche Nwosu
N'aka ọzọ ọnụ na-ekwuchitere APC n'Imo steeti bụ FCC Onwuasoanya Jones gbara arụkwaghị m n'ọrụ ya, wee gbaso Uche Nwosu site n'ibu onye isi nchịkọta achunta vootu.
Akụkọ ndị ga-amasị gị:
NASS: Ndịọrụ ha na-eme ngagharịiwe n'ihi ụgwọọnwa
DSS anwụchiela nwunye onyeisiala adigboroja
Chris Kehinde Nwandu: Iwu m dara kpụgara m n'ụlọ mkpọrọ
Onye ntaakụkọ bụ Chris Kehinde Nwandu akwọwala etu o si taa ahụhụ ihe onye ọzọ dere n'ihi amaghị ama.
Chris Kehinde Nwandu akọwala etu Cyber Crime Law nke ewepụtara n'afọ 2015 siri metụta ya.
Ọ kwuru na ndị mmadụ amaghị maka iwu a nke mere na ọ bụ ọnya na-amakarị ndị ntaakụkọ.
Nwandu kwuru na agbanyeghi na Naịjirịa nọ n'ọchịchị onye kwuo uche ya, ekwesiri ịnyocha iwu a iji nyere ndị ntaakụkọ aka ịrụ ọrụ ha n'atụghị egwu.
2018 Highlights: Ihe iribama metụtara ndị Igbo n'afọ a
Mmepe BBC Igbo, okwu nwunye Nnamdi Kanu gwara ụwa, mpụtagharị Nnamdi Kanu so n'ụfọdụ akụkọ mere ka Igbo nwuru ọkụ n'afọ 2018.
Ka afọ 2018 ji nwayọ bịara n'isi njedebe, BBC Igbo na-echetara ụnụ akụkọ ndị mere ka obodo kpoo ọkụ n'afọ ahụ.
Nke gbara ụwa niile gharị bụ akụkọ mpụtagharị Nnamdi Kanu n'obodo Jerusalem kemgbe ọnwa Septemba nke afọ 2017.
Nke mekwara nso nso a ma bụrụ nke ka na-ewu, bụ akụkọ Jubril nke Nnamdi Kanu kwuru na onyeisiala Naịjirịa bụ Buhari abụghị onye nọ n'Aso rock.
BBC Igbo buru ya dịka akụkọ ụgha nke a kpọrọ "Fake news"
Ndị na-agbasa akụkọ Jubril sị na ọ bụ ntị ya ka ha na-ele, mana nti Buharị nke aka nri na nke aka ekpe ya adịghị otu
Nke mekwara nso nso a ma bụrụ nke ka na-ewu, bụ akụkọ Jubril nke Nnamdi Kanu kwuru na onyeisiala Naịjirịa bụ Buhari abụghị onye nọ n'Aso rock.
BBC Igbo buru ya dịka akụkọ ụgha nke a kpọrọ "Fake news"
Ugboro ise akụkọ ụgha kpọtụrụ n'Ala Igbo
Onyeisiala pụtara kwuo na ọ bụghị Jubril.
Okwu Fada Mbaka gwara Peter Obi mgbe ọ gara ịka ụka "Bazaar" kpokwara obodo ọkụ.
Mbaka kwuru na ọ bụrụ na Atiku na Peter Obi atụnyereghị ụlọụka ya , ha nwere ike ị da na ntuliaka na-abịa
Fada Mbaka asaala ndị na-akọtọ ya
Mbaka agọrọla aka n'ụkwụ ya maka Buharị
Mmepe ụlọọrụ BBC nke mere n'ọnwa Febrụwarị wuru ewu nke ukwu.
Ọtụtụ ndị ọzọ bịakwara emume ahụ
Taa bụ oke ụbọchị na BBC West Afịrịka
Ka anyị mepechara, anyị wetaara unu akụkọ ihe nwunye Nnamdi Kanu gwara anyị gbasara ebe di ya nọ.
Agbanyeghi na ọ gwara BBC Igbo na gọọmentị Enugwu steeti nakwa nke etiti ma maka ihe mere, onweghi onye gọọmentị a kpọrọ zara ekwentị ya iji tinye ọnụ n'akụkọ a.
Father Clement Ugwu: Anyị ejidela ndị ahụ gburu ụkọchukwu n'Enugwu - Ndị uweojii
Ndị uweojii na steeti Enugwu e kwuola na ha anwụchiela mmadụ abụọ bụ ndị ha na-enyo enyo n'aka ha dị n'ogbugbu e gburu ụkọchukwu n'Enugwu.
Ụmụnwaanyị/Fada Clement
Ụmụnwaanyị tọgbọrọ n'ihu ụlọụka na-eru uju
Ndị uweojii na steeti Enugwu ekwuola na ha anwụchiela mmadụ abụọ a na-enyo enyo na aka ha dị n'ogbugbu e gburu otu ụkọchukwu Katọlik n'Enugwu bụ Rev. Fada Clement Rapụlụchukwu Ugwu na nso a
Ọnụ na-ekwuru ndị uweojii na steeti ahụ bụ Ebere Amaraizu n'ozi o zipụrụ ọhanaeze nyere aha ndị a dịka, Sunday Chibuko, bụ onye si Ụmụna Ndịagụ nke dị n'Okpuru Ọchịchị Ezeagụ,ma bụrụkwa onye gbara afọ 32, nakwa Benjamin Osogwu onye gbara afọ 28, onye Obollo Eke nke dị n'Okpuru Ọchịchị Udenu nke steeti ahụ.
Onye ọbụla gburu Fada Clement Ugwu bụ onye abụrụ ọnụ - Ụmụnwaanyi
Ndị ụka Kristi enweghi olileanya na nchekwa Naịjirịa - Bishop Odedeji
Ọ kọwara na anwụchiri ndị agamevu a na-abalị 28 nke ọnwa Maachị, 2019, na-ebe nzuzo ha dị n'ogbe Area 1 Garki, Abuja, site n'usoro nchọpụta tara ọchịchị nke ndị uweojii.
O kwukwara na ndị a ana-enyo enyo ka ọdị ugwu a na-enyere ndị uweojii aka na mbọ ha na-agba ịnwụchikwa ndị ọzọ, bụ ndị amaghị ebe ha gbagara ugbu a.
Ndị ntọ asaala asịsa n'Enugwu
Akụkọ ga-amasị gị:
Ụmụ Igbo ebiela Abike Dabiri ka ọkwụrụ maka okwu ndị jere ohi na Dubai
Naịjirịa bụ ebe a na-atụ mgbere mmadụ na akụkụ ahụ - EU
Lee ihe asaa ndị 'celebrity' meburu tupu ha achakee
Chibok Girls: Anyị nwere olileanya na ụmụaka ụmụnwaanyị ndị ga-alọta - Buhari
Onyeisiala Naijiria bụ Muhammadu Buhari agwaala ndị mụtara ụmụaka Chibok na-efu kemgbe afọ ise na ya echezọbeghị ha.
BBOG na Buhari
Buhari kwuru na ya echọzọbeghị nkwa ya kwere ịgbapụta ụmụaka Chibok ndị Boko Haram tọrọ afo ise gara aga n'ụlọakwụkwọ ha.
Onyeisiala onye kwuru nke a site n'ọnụ na-ekwuru ya bụ Garba Shehu kwuru na uche ya ka dị na nkwa ahụ o kwere oge ọ banyere ọchịchị agba nke mbụ.
Ma kwukwa na gọọmenti na-agba mbọ iji hụ na atọhapụrụ ụmụaka ụmnwaanyị ndị e ji eji gụnyere Leah Sharibu.
Ndị otu na-agba mbọ maka ntọghapụ ụmụaka ahụ mere ngagharịwe na Legọs ta iji cheta afọ 5 kemgbe a tọrọ ụmụakwụkwọ Chibok.
Otu a kpọrọ Bring Back our Girls maọbụ BBOG na Bekee mere ngagharị iwe taa iji cheta ha.
Oruola afọ anọ eji tọrọ ụmụaka Chibok
Gọọmentị atụọla mmadụ 20 nga
Na foto BBC setere ha, ha yi akwa na-acha mmemme - bụ agwa eji mara ha.
Ụfọdụ n'ime ha yi ọkọlọtọ dị icheiche na ngagharị iwe ahụ.
Ọ bụ n'ụbọchị 14 nke ọnwa Eprelu afọ 2014 ka ndị Boko Haram wakporo ụlọakwụkwọ Dapchi tọrọ ụmụaka 272.
Ụlọnga ga-enwezị intaneti
Gịnị ka a ga-ekwu maka mkpebi ndị ọchịchị Federal Executive Council ịmapụta ijeri naịra abụọ maka itinye ozi na-aga n'ikuku a kpọrọ "digital connections" n'ụlọ mkpọrọ?
Joseph Daudu bụbu onyeisi ngalaba na-ahụ maka ndị ọkaiwu na Naịjirịa, gwara BBC na ọ bụ mmadụ amaghị ihe dị mkpa, makana ụlọmkpọrọ ndị dị na Naịjirịa bụ agba ochie.
Ndị agha adọọla ndị Sudan aka na ntị
Ọ ka na-akpọtụkwa na mba Sudan ebe ndị agha napụrụ onyeisiala ha ọchịchị na-adọ ndị na-eme ngagharịiwe aka na ntị sị na ha agaghị anabata ọgbaghara.
Otu ọnụ na-ekwuchitere ndị agha a kwuru na ha anaghị achọ ikike, kama na ndị agha ga-ahụ na ndị mba ahụ kwanyere onwe ha ugwu.
Naịjirịa ga-amata ebe ha kwụ na AFCON tata
N'abalịa ka a ga-ama ma isi Naịjirịa a ga-apụtakwa n'asọmpi Iko mba Afrịka a na-akpọ AFCON.
A ga-eme ngụpụta ebe a ga-ama ndị ga-ezute ibe na otu ha ga-anọ n'ime ya.
Ebee ka ị na-aga?
Tụrụ ute gị bịa dina n'ọgbakọ BBC Igbo.com maka akụkọ bụ eziokwu ma pụkwaa iche.
Gee Nkeji ebe a
Ihe mere n'ụtụtụ.
Christine Lagarde bụ onyeisi IMF
Onyeisi International Monetary Fund bụ Christine Lagarde akpọọla gọọmenti etiti oku ka ha wepụ ego ha na-agbakwụnye iji hụ na mmanụ ụgbọala ndị ọnụ ala.
O kwuru nke a oge ọ na-agwa ndị ntaakụkọ okwu ụbọchị Tọsde n'ọgbakọ ịkwalite akụnaụba nke ụlọakụ mbaụwa hiwere na Washington, dị na mba Amerịka.
Largarde kwuru na ọ bụrụ na gọọmenti mee o tu a, ọ ka e ji ego ha nwetara tinye n'ọrụ n'ahụike, agụmakwụkwọ na iwulite ihe owuwu ndị na-akwado akụnaụba.
Ebe ego Abacha ga-aba
Ndị Naịjirịa agaghị nzụkọ n'Amerịka?
O sị, "Anyị kwenyere na iwepụ ego a na-agbakwụnye na mmanụ bụ ihe kwesịrị ekwesị.
I lee anya.
opekatampe e mefuru $5.2 million n'afọ 2015 nakwa mpụtara so ya.
Ngalaba na-ahụ maka ihe gbasara ego achọpụtala ndụ ole a kara ịzọpụta ma ọ bụụ na a na-akwụ ego ole kwesịrị maka mmanụ."
O ruola afọ ise atọrọ ụmụaka Chibok
Ụfọdụ ụmụakwụkwọ Chibok atọghapụrụ n'agbụ na-agụzị akwụkwọ na mahadum dị n'Amerịka
Dịka ọ fọrọ ụbọchị abụọ iji mee afọ ise kemgbe a tọrọ ụmụakwụkwọ Chibok, otu Bring Back our Girls ga-eme ngagharịiwe iji cheta ụmụakwụkwọ ahụ a tọọrọ.
A tọrọ ụmụakwụkwụ nwaanyị dị 272 (narị abụọ, iri asaa na abụọ) n'afọ 2014, e mecha a tọhapụ ihe dịka notu narị n'ime ha ndị e ji ndị Boko Haram eji eji gbara isi ha.
Wike asaraala Amaechi aka udo
Gọvanọ na-achị Rivas steeti bụ Nyesom Wike asapela aka mmezi nyere Rotimi Amaechi dịka ụlọikpe kachasị kụchapụrụ ikpe APC ịsonye na ntuliaka na Rivas steeti
Wike kwuru na ọ ka ga-abara ndị steeti ahụ uru maọbụrụ na ha abụọ bịakọta ọnụ jịkọọ aka rụọ ọrụ maka ọganihu Rivas steeti.
Akụkọ ga-amasị gị:
Arsenal asụọla Napoli akwụ n'Emirates
Gbuoro onye ị hụrụ n'anya ehi 10 ma ị chọọ
Ndịagha ewerela ọnọdụ ọchịchị na Sudan
Fuel subsidy: Ọ kaara anyị mma na e wepụrụ ya - Chizea
Ọkammụta n'ihe gbasara akụnaụba bụ Boniface Chizea kọwara na uru dị n'iwepụ ego a na-agbakwunye na mmanụ ụgbọala.
Igwe e ji ere mmanụ
Ọkammụta n'ịhe gbasara akụnaụba bụ Boniface Chizea kọwara na-uru dị n'iwepụ ego mgbakwụnye a na-akwụ na mmanụ ụgbọala nke a kpọrọ 'fuel subsidy' na Bekee karịrị ọghọm dị na ya.
Ndị na-ere mmanụ ụgbọala n'Anambara akwụsịla abụbọọrụ
Anyị ụmụ Naịjirịa atagbuola onwe anyị n'ahụhụ'
Cheta na onyeisi International Monetary Fund bụ Christine Lagarde kpọrọ gọọmenti etiti oku ka ha wepụ ego ha na-agbakwụnye iji hụ na mmanụ ụgbọala dị ọnụ ala.
Ngwa ngwa o kwuru nke a, ụkọ mmanụ ụgbọala malitere n'ụfọdụ obodo ndị mepere emepe dịka ndị mmadụ malitere ịzụ mmanụ ụgbọala aghara aghara n'ihi egwu ụkọ ya.
Mana na mkparịaụka ya na BBC Igbo nwere, Chizea kọwara na mbido na iwepụ 'fuel subsidy ga-ebute ihe ịda oke ọnụahịa mana ahapụ ya n'ihe ga-adịkwa mma dịka gọọmentị enwe ike ịchekwa ego a kara imefu n'ikwụ ụgwọ 'subsidy.
tinye ya n'ọrụ.
Ndị mmadụ anaghị aghọtacha: Ọ ga-ebute ihe ịda oke ọnụ obere.
Ndị ji ya enwe ego karịrịị akarị: ndị ọnọ-na-etiti, ndị na-ezupu mmanụ anyị na mba ọzọ bụ ndị 'subsidy dabanyere.
Chizea onye bụbu onye ọrụ ụlọakụ kwuru na ọ bụ oge gọọmenti nọ ugbua weliiri ego a na-ere mmanụ kwesịrị ka ha wepụ aka n'itinye ego ole a na-ere mmanụ.
Na nkọwa ya, ọghọm dị na ya gụnyere:
Fuel subsidy mere na ego e kwesịrị inye ndị na-arụpụta ngwaahịa iji tubata akọrọngwa ha ji arụ ọrụ a na-enye ya ndị na-atụbata mmanụ ụgbọala.
Gọọmenti na-ebi ego were na-akwụ ụgwọ subsidy, o kwuru na ọ bụụ na enweghị ihe e mere maka nke a, Naijiria ga-alọghachi n'ọnọdụ ọ nọ tupu Ngozi Okonjo-Iwela nweta mgbaghara ụgwọ e bitere.
Akụkọ ga-amasị gị:
EndSars: E kwesịrị imechi Sars kpam kpam - Segun Awosanya
Ọkụ erepiala elu ụlọụka Notre Dame Cathedral na mba France
Ụmụ Naijiria ejiriala ogbo na ncha saa Keyamo ahụ maka okwu Waec
Priscilla Ekwueme Eleje: Onye bụ nwaanyị a na-akpa ike?
Akụkọ na-akọwa ndụ Patricia Ekwueme Eleje bụ nwaanyị mbụ mbinyeaka ya na-apụta n'ego Naịjirịa.
Mbinyeaka Ekwueme Eleje ebe ó na-egosi
Priscilla Ekwueme Eleje bụ nwaanyị mbụ mbinyeaka ya na-apụta n'ego Naịjirịa nke otu puku, n'ime afọ iri isii na otu.
Ọ bụkwa nwaanyị nke mbụ ga-anọ n'ọkwa "Director of Currency Operations" n'ụlọakụ etiti na Naịjirịa.
Ị ma Sandie Okoro ada Igbo ọzọ welitere isi na World Bank?
Kedụ ihe ị ma maka ada Igbo ji eje mba bụ Dehlia Umunna?
Ihe abụọ ndị a bụ ihe mere o ji ewu ewu ebe niile na Naịjiria gụnyere soshal midia.
Lee ihe ndị anyị chọpụtara maka ya.
EFCC kwuru na Umar chọ nde naira ịrị
Ọ bụ onyeisi na-ahụ maka ngagharị ego na Central Bank bụ ụlọakụ etiti Naịjirịa.
Ọ gụrụ akwụkwọ na Mahadum nke Jos dị na Plateau steeti n'afọ 1981 na afọ 1984.
O bidoro ọrụ n'ụlọakụ etiti n'afọ 1984 rue afọ 2010 mgbe ọkwa ya rịrị elu.
Ọ gụkwara akwụkwọ na mahadum Boston dị na Massachusetts dị na mba Amerịka.
Priscillia ga-esonye Ngozi Okonjo Iweala na Sandie Okoro bụ ụmụnwaanyị Naịjirịa abụọ nwere ọkwa n'ụlọakụ ukwu nke ụwa niile.
Anyị ga-ewetakwa ihe ndị a na-amaghị maka Odoziakụ Priscillia Ekwueme Eleje.
Akụkọ ga-amasị gị
Onye ọbụla nara ụtụisi n'ahịa a ga-akpụpụ ya ụlọikpe - Adinuba
Barcelona afọjuola Man Utd ose Nsụka n'ọnụ
Ọ bụghị iwu na ị ga-alụ nwaanyị ọbụla mụtara gị nwa - Rudeboy P
Child malaria vaccine: A ga-enyocha ọgwụ mgbochi ịba na Malawi
WHO sị na ogwụgwọ a e ji afọ iri atọ hazie, bụ nke mbụ ga-enyekwa ụmụaka mgbochi.
A na-agba ọgwụ mgbochi
Anwaala ọgwụ mgbochi mbụ ma na ọ bu n'obere obere
Nnukwu nyocha ọgwu mgbochi mbụ maka ọrịa ịba amalitela na Malawi.
Ọgwụ mgbochi a akpọrọ 'RTS,S vaccine' na-akụziri ihe na-alụrụ ahụ mmadụ ọgụ etu ha ga-esi awakpo ịba, bụ ihe anwụnta na-ebunye mmadu ma ọ taa ya.
Ihe anọ ịmaghị maka ọrịa ịba
Ihe ise ịba jiri dị iche na Taịfọd
Ụzọ iri ị ga-eji gbochie ịba lasa
Na mbụ, obere ịgba ọgwụ mgbochi a gosiri na ihe ruru pasentị 40 n'ime ụmụaka dị ọnwa 5 ruo 17 nwetere ọgwụ a nwere mgbochi.
Ọrịa ịba dịka ọ na-arị ọzọ na ka o mechara afọ iri enwetere mmeri n'iluso ya ọgụ.
Dịka ọnụọgụgụ kwa afọ si ụwa niile na-akọwa na ọrịa a na-arigo arigo kama ịda ada, nke butere egwu na o jikwa ike alaghachite.
Malawi bụ mbụ n'ime mba atọ a họpụtara iso na mgbochi mbụ a e ji ewepụta ọgwụ a. Ọ ga-enye ụmụaka puku narị iri abụọ dị afọ abụọ gbadawa mgbochi.
Mba ndị ọzọ bụ Ghana na Kenya ga-amalite nke ya n'izu ụka na-abịa.
Kedụ etu nsogbu ọrịa ịba dị?
Ọrịa ịba na-egbu ihe ka mmadụ 435,000 n'ụwa niile kwa afọ, ọkachasị ụmụaka.
Ndị ọrịa a na-egbu karịrị n'Afịrịka, ebe ihe karịrị ụmụaka 250,000 na-anwụ kwa afọ, dịka WHO si kwuo.
E bidoro ịnwa ọgwụ a n'afọ 2009.
E nwere mba asaa so nwaa ihe a ụmụaka 15,000 so mee, Dọkịnta David Schellenberg gwara BBC Newsday.
Ọ sị; "Nwale a gosiri na ọgwụ mgbochi a na-egbochi ịba.
Onweghị ihe ọjọọ ọbụla ọ na-eme."
A họtara mba ndị a makana ha na-eme nnukwu mgbochi ịba, nke gunyere iji 'net', ma nwekwa ọtụtu ndị bu ọrịa ịba.
Oteela ndị mmadụ na-eti mkpu ka ewepụta ọgwụ ga-agwọ ịba
Akụkọ ga-amasị gị:
I ji aghụghọ lee JAMB?
Kedụ ebe a kwụdị akwụ maka nnọchiteanya 'Orlu zone' na Sineti?
Ndigbo na Yoroba bụ otu afọ mụrụ - Oba Ogunwusi Adeyeye
Wolves vs Arsenal: Wolves arachala Arsenal ka ofe nkupu
Wolves eserela Arsenal gwọọ ha ụdị ara ha gwọrọ Man United n'iji ọkpụ goolu atọ asatara naanị otu merie ha n'asọmpi Premier league.
Otu egwuregwu Arsenal
Arsenal ahụghị bọọlụ gbaa taa dịka Wolves napụrụha ha ụkwụ site n'ịsụnye ha ọkpụ goolu atọ asatara naanị otu.
Wolves malitere ịkaji Arsenal nku na nkeji 28 mgbe Ruben Neves ji "Free kick" nye goolu mbụ ha.
Wolves agwọọla Man Utd ara
Crystal Palace akụọla Arsenal isi aba okpu n'ụlọ ha
Ka a na-ekwu nke a na-ekwu ndị Wolves nwetere bọọlụ n'akụkụ bụ nke Matt Doherty ji isii ya makpuo n'ime neetị na nkeji 37.
N'iji pịa Arsenal ụtalị, Diogo Jota nke Wolves ji oke ọsọ kpaa ndị otu Arsenal abụọ ma si n'okpuru aka oche goolu ndị Arsenal bụ Leno wụnye goolu ọzọ na nkeji 45.
N'ihe karịrị ọkara n'ime agba nke abụọ, ndị otu abụọ a kwechiri rue na nkeji 80 mgbe Sokratis Papastathopoulus nyere goolu nkasi obi ndị Arsenal.
Arsenal gbọrọ ụja niile ha nwereike mana Wolves gwara ha na obighi n'ịgbọ ụja ma were ọkpụ atọ asatara otu merie ha.
Mmeri a ndị Wolves meriri Arsenal bụ mbụ ha na-emeri ha kamgbe afọ 1979.
Dịka ọ dị ugbua Arsenal ji ọnụọgụgụ 66 nọrọ na ndị ise n'ogogo tebụlụ Premier League.
Akụkọ ndị ga-amasị gị:
Ọgụ 'ndị otu nzuzo' ataala isi mmadụ atọ n'Umudioka
Arụchaala ihe ndị Buharị na-abịa ịgbape na Lagos?
Electricity supply: 'Enweghi ọkụ latrịk na-anyụ anyị ịkpakwụ'
Ndị Enugwu na-akwa akwa arịrị maka ihe ụlọọrụ ndị na-enye ọkụ na-eme ha.
M tinye ihe nri n'ụlọ njuoyi, o mebie.
Enweghị ọkụ emebiela ahịa m na-azụ.
Nke a bụ ụfọdụ ihe ndị Enugu na-ekwu ma na-arịọ ka gọọmenti gbatara ha ọsọ enyemaka maka enweghị ọkụ latrịk.
Electricity workers: Ha gbara abụbụ ọrụ n'Enugu nakwa steeti niile
Otu na-ahụ maka ndị ọrụ akpọrọ 'Trade Union Congress of Nigeria' agbachiela ụlọọrụ ndị ọkụ Latrịk dị na Enugwu.
Abụbọ ọrụ ndị TUC mere na steeti ndị ọzọ amịtaghị mkpụrụ dịka ndị ntaakụkọ BBC si chọpụta.
N'ụlọọrụ TCN dị na Abuja, ndị ọrụ pụtara kwụsị ngagharịwe ndị ndị TUC na-eme ma kwuo na ha na-emebisiri ha ihe.
Enweghi ọkụ latrịk emeela anyị ịwa n'Enugu'
Ị ma na e nwere ike iji akpụ emepụta ọkụ latrik?
Ndị ọrụ latrịk kwuru na ọkụ latrik agaghị enwu ọfụma ruo afọ 2023
Na Rivers steeti, onyeisi ndị TCN bụ Austin Jonah kwuru na ha nweteghị ozi ngagharịwe a n'oge mana ha ga-ebido ụbọchị Tusde na-abịanụ.
Cheta na Otu jikọrọ ndị ọrụ na Naijiria bụ TUC nke Enugwu agbachiela ụlọ ọrụ n'enye ọkụ latrik bụ "Transmission Company of Naijiria" (TCN) n'aha ịchafụ.
Ndị ọru bukakwụkwọ edepụtara iwe ha, wee na-agagharị n'gburugburu.
Onye isi TUC Enugwu bụ Comrade Igbokwe Chukwuma Igbokwe du ndị ọrụ TCN were zọchịe n'ụlọ ọrụ ahụ ime ngagharị iwe maka mmegbu ha sịrị na onye isi kachasị ụlọ ọrụ ahụ na-emegbu ndị ọrụ.
PHCN kwesịrị inye gị ọnwa atọ tupu ha achabie ọkụ - Ọkaiwu
Mmepụta ọkụ latrik arịala
Ndị ọrụ ahụ ji iwe mechie ụzọ esi aba na ya bụ ụlọ ọrụ, buru akwụkwọ ha depụtara iwe ha ma na-agụ egwu ka obi dị ha.
Igbokwe kwuru na GU Mohammed bụ onye isi ụlọ ọrụ ahụ na-ejị ndị ọrụ ụgwọ, na-enye ndị mmadụ akwụkwọ nkọwa ajọ agwa etu osiri masị ya.
Ndị otu TUC depụtara mkpa ha chọrọ ka ndị isi ụlọọrụ TCN mere ha
Ha kwukwara na o na-ebutu onye ọbụla gosiri iwe ya n'ọkwa na-eleghị anya n'azụ.
Otu onye ụlọ ọrụ TCN so na-eme ngagharị iwe bụ Ogbonna Hillary kwara arịrị na onye isi ha bụ UG Mohammed ga alarịrị n'ọrụ n'ihi na ọchịchị ya bụ Eze onye agwalam.
Ndị ọru bukakwụkwọ edepụtara iwe ha, wee na-agagharị n'gburugburu.
Ogbonna kwuru na orubere ha niile bụ nke akwụsịrị ịkwụ ha n'ịhị na ha jụrụ ndị isi ajụjụ.
Ndị ọrụ ahụ boro Mohammed ebubo na akụrụngwa latrik karịrị akpati puku asaa na ụma gọmenti tụlatata n'afọ gara aga bụ nke Mohammed agwaghị ha ka osiri gaa rue tata.
Ode akwụkwọ ndị TUC Enugwu bụ Ben Asogwa kwukwara na ha agaghị ekwe ka mmadụ banye ma ọ bụ pụọ na ụlọ ọrụ ahụ tata ganye na gọmentị emere ha ebum n'obi ha.
Akụkọ ndị ga-amasị gị:
Onyeisiala Igbo ga-abụ ọpụrụiche- Jim Nwobodo
Ihe mere m ji wepụ akpa nwa m - Nse Ikpe Etim
Lee ndị ga-eyi 'Golden Boot' n'afọ a
JAMB 2019 result: Ime nkeọma n'ule JAMB abụghị ịba Mahadum - Mahadum Lagos
Mahadum Lagos ekwuola na ha ga-anwale Ekene Franklin n'ule tupu ha a nabata ya n'ụlọakwụkwọ ha.
Akụkọ dị mkpa
Anyị ga-anwale Ekene tupu a nabata ya - Unilag
Mahadum Lagos
Mahadum Lagos ekwuola na Ekene Franklin kachasị nwete akara n'ule JAMB nke afọ a ga-ebụzọ lee ule nke ụlọakwụkwọ ha na-ahazi tupu ekwuo okwu ị nabata ya.
Ọnụ na-ekwuru Mahadum a bụ Salau Tajudeen kwuru na agbanyeghi na o nwere akara kachasị n'ule JAMB apụtaghị na ọ ga-eme nke ọma n'ulo ha.
Nwafọ Imo dị afọ 15 kachasị mee nke ọma n'ule JAMB
O kwuru na mmadụ nwereike ime nke ọma n'ule JAMB ma dakasịa n'ụle ndị ọzọ.
Cheta na Ekene bụ nwafọ Imo Steeti gbara afọ iri na ise nwere akara dị 347 n'ule JAMB nke mere ya onye kachasị mee nke ọma n'ule a.
Mohammed Salah, Pierre-Emerick Aubameyang na Sadio Mane ga-ekekọrịta okpueze 'Golden Boot' n'asọmpị Premier League
Ha ritere nke a n'ihi ọkpụ goolu iri abụo na abụọ ha gbara n'asọmpị ahụ.
Mohammed Salah na Sadio Mane na-agbara Liverpool bọọlụ ebe Aubameyang na-agbara Arsenal.
Ụbọchị onyekwuouche ya ka bụ 29 Mee
Garba Shehu na one of di tok-tok pipo of President Buhari
Onye enyemaka pụrụcihe onyeisiala Naịjirịa bụ Garba Shehu agbaghala okwu na-efegharị na gọọmentị etiti na-akwado ịgbanwe ụbọchị onyekwuouche ya ruo Juun 12.
Shehu kwuru na agba nke mbụ nke onyeisiala na-agwụcha n'ụbọchị iri abụọ na itoolu nke ọnwa Mee.
Gịnị mere onyeisiala Igbo?
Aka chịburu Anambra steeti bụ Jim Nwobodo etinyela onụ n'okwu gbasara onye Igbo ịbụ onyeisiala Naịjirịa
O kwuru na ihe dị iche ga-adị ma onye Igbo rigo n'ọkwa onyeisiala Naịjirịa.
Na mba ofesi
A wakpola Burkina Faso mbụ n'afọ 2016
Ndị omekome na mba Burkina Faso abaala n'imụlọụka gbagbuo mmadụ isii gụnyere ụkọchụkwụ na-aka ụka ebe ahụ.
Ha gbakwara ụlọụka ahụ na ụlọ ndị ọzọ dị ya nso ọkụ tupu ndị ahụ ruru mmadụ iri atọ e si ebe ahụ pụọ
Gee Nkeji ebe a:
Ihe nkiri taa
Enugu Airport: A ga-ewepụ "International" na Akanu Ibiam Airport?
Orie Emene esorola mmepe obodo laa?
Maka Akun Ibiam Airport Enugwu,
Gọọmentị Enugu steeti emechiela ahịa Orie Emene na ọdụanụ dịketere ọdọugboelu Akanu Ibiam International Airport dị n'Emena.
Nke a mere ka Federal Airports Authority of Nigeria (FAAN) dọchara aka na ntị na ha nwere ike imechi ya bụ Ọdọugbọelụ maka ọnọdụ nchekwa ya.
Mịnịsta na-ahụ maka ihe gbasara mbata na mfepụ ụgbọlelu Naịjirịa bụ Hadi Sirika ekwuola na gọọmenti etiti nwereike ịkwụsị mfepụ na mbata ụgbọelu si mba ofesi n'ọdọ ụgbọelu Akanu Ibiam dị n'Enugu.
O kwuru na ọ bụ maka ihe ndị ekwesiri ịrụzi ebe ahụ ana-arụbeghị nwereike ibute ọdachị.
Gọọmenti Enugwu steeti amapụtakwala ego a ga-eji bugherie Orie Emene.
Ndi uweojii anwuchiela ndị omekome n'Anambra
Ndị uweojii n'Anambra steeti adọọla ọhaneze aka na ntị maka enyị amaghị ama a na-emeta na facebook.
Ọnụ na-ekwuru ndị uweojii na steeti ahụ bụ Haruna Mohammed kwuru nke a mgbe ha zọrọ ndụ otu nwoke ndị omekome tọọrọ n'Ogidi, okpuruọchịchị Idemili North.
Minista Austria agbaala arụkwaghị m
Heinz-Christian Strache Minista mba Austria
N'ofesi e, Minista mba Austria bụ Heinz-Christian Strache agbaala arụkwaghị maka ebubo ngarị eboro ya.
Ebubo ahụ kwuru na ahụrụ Strache ebe ya na onye mba Russia na ekwe ọnụ ihe ọ ga-akwụ ya ma ọ nyere ya aka merie ntuliaka na-abịanụ na abalị iri abụọ na isii nke onwe Mee a.
Bayern Munich
N'egwuruegwu ekpuwele Bayern Munich okpueze nke Bundusliga nke ugboro asaa taa mgbe ha ndị Eintracht Frankfurt kwakọrịtara mkpị n'agba nke ikeazụ ehihie Satọde.
Bayern ji ọkpụ ise chara acha asatara otu were napụ Frankfurt ya bụ iko ma rọọ ya anya nkarị.
Gee Nkeji
Osinbajo ajaala Rochas Ike
Osote onyeisiala Naịjirịa bụ Yemi Osinbajo akọọwala Gọvanọ Imo steeti bụ Rochas Okorocha dịka onye etu o si eme ihe na-agbagọjụ anya.
O kwuru na ọ bụ makana ọ naghị eme nkpọtụ iji gosi iheọma omerela ndị Imo steeti kamgbe afọ asatọ ọ chịgoro steeti ahụ.
Rochas gwara ndị asịrị ha kpachara anya ha
Ihe mere anyị ji gbajọ Rochas Okorocha - APC
O kwuru nke a mgbe ọ gara ịmepe ụfọdụ ihe ndị Rochas rụrụ ndị Imo steeti.
N'ofesi,
Mba Australia atụwala vootu ha taa bụ ụbọchị iri na asatọ nke ọnwa May .
Na mba ahụ ọ bụ iwu na ị ga-atụrịrị vootu .Ihe karịrị mmadụ nde iri na isii denyere aha n'akwụkwọ maka ịtụ vootu.
N'egwuregwu,
Agba nke ikpeazụ nke iko FA ga-adị kpọkpọ dịka Mancity ga-ezute Waford n'ama egwuregwu Wembley n'elekere ise nke mgbede taa.
Mancity mabute iko nke a, ọ ga-eme ya iko atọ ha mabuterela n'izu egwuregwu a.
Nkeji
Ihe nkiri
Drug abuse: Ịṅụ ọgwụ mgbochi aghara aghara na-eme ka ọ ghara ịrụ ọrụ
Dọkịnta oyibo ekwuola ihe mere ọgwụ mgbochi anaghịzị arụ ọrụ ka o kwesiri.
Mkpúrú ógwú
Otu jikọrọ mba ụwa n'ọrụ ahụike bụ WHO ekwuola na ọgwụ mgbochi nje Bekee kpọrọ "antibiotics" ụfọdụ anaghịzị arụ ọrụ ka okwesiri ugbua.
Na mkparịta ụka BBC Igbo na onye ọrụ ahụike bụ Dọkịnta Orhiakhi, o kwupụtara ihe ụfọdụ mere ya bụ ọgwụ ndị a ejighizi arụ ọrụ.
Gọọmenti amachiela ọgwụ codeine
Codeine: Nafdac emechiela ụlọọrụ ọgwụ atọ
Lee ihe ndị okwuru
Ụmụ nje a nwereike ikwechiri n'onwe ha jụ na ọgwụ agaghị arụ ọrụ.
Ọ bụrụkwa na onye ọrịa ahụ aṅụghị ya bụ ọgwụ ka o kwesiri, site n'ịṅufe ya n'oke maọbụ ṅụọ ya karịa abalị ole achọrọ ya.
Ụfọdụ na-aṅụ ọgwụ mgbochi a mgbe ha ekwesighị ịṅụ ya nke nwekwara ike ime ka ya bụ ogwu kwụsị ịrụ ọrụ n'ọdịnihu.
Aṅụzụghị ọgwụ mgbochi a dịka ndị ọrụ ahụike dere ya nwekwaraike ịme ka ọ gharazị ịdị ire.
Ihe ndị a na-eme ka ya bụ ọgwụ mara ụmụ nje ahụ ma gharakwa ịrụ ọrụ dịka o kwesiri.
